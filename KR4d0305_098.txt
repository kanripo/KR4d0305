# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:53.764064
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 98
#+PROPERTY: FILE SB04n0575-099鶴山先生大全文集-文集九十九.
<pb:KR4d0305_SBCK_098-1a>¶
重校鶴山先生大全文集卷之九十九¶
　醮詞¶
　　　遷居設浄宅醮詞文¶
降原陟巘抉江山千古之藏慮材鴻庸營風雨一枝¶
之託自景岡而庀役逮旬歳而考成苟美茍完爰居¶
爰處肆熏修於净供將布露於䖍祈伏念某人徴地¶
寒質薄材朽不揆繩樞之子謾營環堵之宫非徒更¶
爽塏而惡&KR0349;蓋謂存室神之無所然畚築不時而禁¶
忌多觸土木大盛而凉薄弗勝伏望赦爾積愆&KR0236;之¶
多福敢謂美哉而其誰有此庻幾奐然而聚族於斯¶
子孫衆多叶斯干之占夢親明輯睦希伐木之求仁¶
<pb:KR4d0305_SBCK_098-1b>¶
　　　文昌醮啓壇詞¶
順詩書禮樂以造士嘗粗知四術之崇攷德行道藝¶
而興賢今復際三年之比兹惟多士各迪乃心思皇¶
盛旦之逢期就季春之聘然念道之將行有命文之¶
未䘮在天用穆卜於靈辰將恊陳於圭薦仙科考式¶
具繙寳櫝之文秘館延真恭挹飈斿之馭庻&KR0041;鑒諟¶
嗣致宗祈¶
　　　青詞¶
天爵修而人爵從固無逃於義命人道邇而天道逺¶
尚有瀆於髙明(中謝)伏念■某等生長寒郷迂踈未¶
學少承父師之訓勉服聖賢之書念食求飽居求安¶
<pb:KR4d0305_SBCK_098-2a>¶
學將不固而言寡尤行寡悔禄在其中故惟藏器以¶
待時不肯枉道而從彼或託情於文賦或肆力於聖¶
經人欲㓜而學壯而行之辰何來之遟去之速也撫¶
歳隂之遒邁恍科詔之郵傳重念邑雖介於窮陬士¶
荐登於畯甲文風浸廣儒習用修益惟根夲之趨咸¶
恥浮華之尚油油然日改而月化駸駸乎家詩而户¶
書&KR0154;濟登兹惟&KR0140;矜爾用啓無厭之欲敢&KR1522;終惠之¶
私伏願帝靈居歆神聽來假因彼嚮趍之正示之勸¶
慕之方棫樸芃芃共赴作人之治榛楛濟濟無慙干¶
禄之詩¶
　　　散壇¶
<pb:KR4d0305_SBCK_098-2b>¶
企清虚之鴻覆旣幸&KR0054;臨陳固陋之蕪辭不嫌屢瀆¶
載惟爲巳之學&KR0004;豈求人之知惟窮則獨善其身而¶
仕將以行其義兹因大比庸激懦&KR0168;咸造在廷願終¶
有請伏冀作興多士式榖斯文郷禮禮賔秀者造者¶
俊者功懋懋賞官之爵之禄之疇報洪恩誓堅素守¶
　　　祈雨醮詞¶
春膏動陸期首種之向榮常燠爽中尚貽麰之觖望¶
旣非下民之罪亦豈上帝之心惟守吏之弗䖍乃愆¶
陽之示譴敢修圭薦仰冀惠臨伏望興雨其濛悉慰¶
大田之望多稼且碩用資終歳之勤¶
　　　祈雨醮詞¶
<pb:KR4d0305_SBCK_098-3a>¶
厥罰常&KR0665;已迫晏隂之&KR0248;靡神不舉未&KR0041;嘉澤之滋¶
繄粃政之積愆頋烝民之何罪瞻卬以請&KR0502;&KR0357;靡皇¶
伏願靈&KR0101;愽臨純忱孚徹念國無六年之蓄曰急矧¶
惟捄死於須&KR0119;使雨自三日以徃爲霖尚可更生於¶
田里望霓待命以刻爲年¶
　　　再設九龍醮詞¶
時澤昭蘇僅徧畇畇之原隰陽驕賜梗又驚滌滌之¶
山川民易喜而爲憂物向榮而俄悴寔繄政事之謬¶
以戾隂陽之和斯民何辜大命近止敢復慿於馨薦¶
以荐控於宗祈黨頼帝臨不崇朝而徧雨尚令田畯¶
乃力穡以有秋震懼庻寜瞻卬以俟¶
<pb:KR4d0305_SBCK_098-3b>¶
　　　設太一碧玉醮啓壇詞¶
浹辰不雨烈日如惔莫髙匪天洋洋乎在其上何爲¶
使我皇皇然憫其苗匪帝意之云憎顧民生其何罪¶
厥惟粃政寔召常&KR0665;用穆卜於靈辰將控祈於甘澤¶
發蘂笈琅凾之袐㳙祓靜壇望紫㣲碧玉之宫肅延¶
列馭庻&KR0041;鑒諟嗣致宗祈¶
　　　青詞¶
閔閔農夫暵其瘼矣皇皇后帝欲必從之敢瀆髙明¶
荐念懇欵(中謝)伏願臣所領偏郡雖名江郷然灌漑¶
之利不及二三而磽&KR2294;之田蓋幾八九地磽功倍土¶
狹民稠使十日雨而五日風截然有序則一人耕(而/百)¶
<pb:KR4d0305_SBCK_098-4a>¶
人食僅可無飢脫不幸而稍愆將莫知於攸届矧日¶
在北至時惟南訛方驚滌滌之山川莫惠畇畇之原¶
隰雖滂沱之數下猶霑足之未聞豈時政之爽中有¶
以召灾抑字民之失職至於無告孽由自作寧止吏¶
躬民寔何&KR0499;俾罹旱暵惟天心之隂騭悼民力之長¶
勤敢冀惠寜以銷大戾且國無六年之蓄日急矧惟¶
捄死於須&KR0119;使雨自三日以徃爲霖猶可更生於田¶
里情之所迫言莫能憚¶
　　　　元設安寜軍府醮詞¶
斗正孟陽方萬寶嚮榮之始月盈三五爲羣靈祚善¶
之辰敢捈毣毣之愚仰瀆髙髙之聽(中謝)伏念臣誤¶
<pb:KR4d0305_SBCK_098-4b>¶
將使指寔治寜川屬守吏之空官揆彛章而攝事垂¶
榮三組懼綿薄之弗任祗謁九關肆齋明而有禱伏¶
幾靈娭來假神監&KR0054;臨三光全而寒暑平長無菑害¶
五榖熟而民人育汔用康平¶
　　　叔母有疾報恩觀設醮¶
小人有母正喜懼之交懷大夏積陽俄晦明之干&KR0073;¶
浸迫晏隂之&KR0248;未遄勿藥之功匪天降灾繄人召禍¶
使不臧之惟子則自戾于厥躬何&KR0499;于親乃并是咎¶
用謹齊明之薦亟伸請禱之私仰惟皇上帝之有仁¶
閔今此下民之無告迓續乃命庻圖効報於母慈寛¶
綽厥心罔俾興嗟於季役由&KR0168;之悃得請是期¶
<pb:KR4d0305_SBCK_098-5a>¶
　　再爲叔母有禱¶
七十之親今不幸而有疾再三之瀆寜自灾于厥躬¶
乃至累旬未有起色日月逾邁而不任瞑眩之藥血¶
氣旣衰而莫敵晦明之&KR0075;豈上帝之云憎致下民之¶
孔痗是用申述醮陳之事洊希鑒諟之仁使攻之逵¶
之即奏良毉之&KR0458;則老者少者誓酬鴻覆之私黨不¶
踐於斯言將有詞于再罰¶
　　　爲叔母設追薦醮(靈泉兄名)¶
靡依匪母未醻顧復之恩何辜于天倐啓膏肓之夢¶
未旋臯復汔棄餘齡藐然諸&KR0012;尚忍一死蓋以未&KR0003;¶
喪車之輤莫褰殯肂之帷旣跣護以來歸&KR0002;充窮而¶
<pb:KR4d0305_SBCK_098-5b>¶
無措每思其居處而思其&KR0015;語如聞乎歎息而聞乎¶
容聲儼精爽之猶存徒攀號而何及爰謹醮陳之事¶
仰希鑒諟之仁&KR0068;心夭夭旣莫効劬勞之報長夜漫¶
漫冀速超冥漠之魂¶
　　　又(九隴兄名)¶
無父何恃無母何怙悵未報於劬勞謂地蓋厚謂天¶
蓋髙曾靡容於跼蹐敢循道式恪薦忱辭伏念姓某¶
等自斬焉衰絰以來巳十閱星霜之變尚以北諼之¶
奉少酬南&KR0068;之恩夫何&KR0414;陟屺之悲又弗竟循陔之¶
養嘆綵服綉衣之如夢奉蒲裳葦屋以來歸居處之¶
思攀號欲絶而長兄某自聞喪於它邑亦從母於九¶
<pb:KR4d0305_SBCK_098-6a>¶
原嘆凶㑹之&KR0002;斯雖幸生而何益惟秘洞啓超昇之¶
式而列眞惟誠意之孚是用醮陳爲慈闈而有請庻¶
&KR0041;右饗脫罪籙以紀生誓畢餘齡勉酬洪造¶
　　　先叔母卒哭醮詞¶
三月皇皇忘母之不見中心養養過時而未忘雖云¶
禮制之中當卒旦晡之哭然而集遐憂其未憗感知¶
氣之如新用陳醮&KR0021;之儀少寓劬勞之報曼曼長夜¶
&KR0055;嗟體魄之何之明明上天尚冀超昇之有所¶
　　　叔母葬事設醮啓壇詞¶
日月有時方&KR0414;哀於陟屺須&KR0119;無死尚綴息以號旻¶
言念諸&KR0012;自罹大故亦旣痛&KR0055;而創鉅然猶禍愽而¶
<pb:KR4d0305_SBCK_098-6b>¶
舋仍冡嗣承宗僅及黄泉之見季蘭尸&KR0021;不勝繆姪¶
之喪蓋在子&KR0002;孫各喪其親雖扣地號天無詞于罰¶
縱圗生而何益欲即没而未能旣得&KR0114;於嘉平將致¶
嚴於厚夜粤稽道式夙開濟度之門敢即殊庭恪具¶
齊明之薦醮陳伊始昭假是期¶
　　　青詞¶
&KR0068;心夭夭未罄劬勞之報喪事縱縱勉趍窀穸之期¶
尚於枕&KR1176;之餘敢控&KR0572;天之請(中謝)伏念臣某等無¶
父何怙有母尸饔夙夜敬共粗竭循陔之養晦明襲¶
逆遽罹嗟耋之凶謂酷罰之云&KR0055;奚餘殃之未殄㓜¶
婦卒於護喪之日&KR0193;子殂於聞赴之餘豈但一歳之¶
<pb:KR4d0305_SBCK_098-7a>¶
間而有喪者二焉所謂鮮民之生不如死之乆矣姑¶
延眎息以奉葬虞旣習卜於靈辰將啓帷於殯阼維¶
皇上帝繄誰云憎今此下民亦孔之痗敬循道範冒¶
貢忱辭伏冀悔禍之延于誠克饗母前子後俱承超¶
度之恩婦婉姑慈咸遂逍遥之樂更推餘澤&KR0270;及含¶
情¶
　　　散壇¶
掩再世之喪忍見纍纍之&KR0193;室望九關之䆳不勝繭¶
繭之言容旣景馭之&KR0054;臨鑒精&KR0168;之昭事敢徼終惠¶
汔濟逝魂黨未先朝露之睎姑逃不孝脫遂及黄泉¶
之見亦永有詞¶
<pb:KR4d0305_SBCK_098-7b>¶
　　　代郷人設文昌醮啓壇詞(立春前三日)¶
時正孟陬於四時而首序日臨上浹屬三日之先春¶
亶惟㤗長之初光啓彚征之兆思皇多士咸造在庭¶
仰瞻九則之崇各厲四方之志文昌六宫之次儼司¶
禄之騰輝太微五帝之庭烔進賢之在望醮陳伊始¶
降假是期¶
　　　青詞¶
進有道得有命雖古訓之莫踰㓜而學壯而行乃人¶
情之甚欲兹因大比咸激懦&KR0168;敢輸毣毣之愚仰瀆¶
髙髙之聽竊念臣等或青氊之冷裔或白屋之寒儒¶
刳心於經術之閎&KR0055;游思於詞章之麗則憮歳時之¶
<pb:KR4d0305_SBCK_098-8a>¶
慆邁尚衡泌之棲遲寜敢怨尤但知循省謂天之予¶
人有出於語言之外士之爲學豈矜乎口耳之間故¶
爵從於仁義忠信之修而禄在於疑殆悔尤之謹郷¶
老三年之比攷德行道藝以興賢樂正四術之崇順¶
詩書禮樂以造士是匪浮詞之尚允惟實踐之稽况¶
禀五行之秀而命曰人習先聖之術而謂之士將以¶
紀天彛而扶民極康時否而濟世屯重任&KR0002;兹匪才¶
罔&KR0140;一念及此中夜以興莫知啓處之遑寜但冀恢¶
踈之垂宥儻棄瑕而録善&KR0023;効明時誓改徃以修來¶
終酬大道¶
　　　散壇¶
<pb:KR4d0305_SBCK_098-8b>¶
天威咫尺庻或享誠童瀆再三尚兹瀝懇念世道晦¶
明之靡定實人才消長之相關維今戎索尚騷師干¶
弗戢賦輿無藝農扈告窮兹惟時事之多艱未省天¶
心之欲治鬰遐憂其如結欲終嘿而不能惟冀有赫¶
監觀無疆申&KR0236;惠綏&KR0058;獻長開泰内之祥隂隲下民¶
永覿乾明之化斯文未泯善&KR0011;有依¶
　　　三台山禱雨醮啓壇詞¶
浹辰不雨烈日如熏莫髙匪天洋洋乎在其上何爲¶
使我皇皇然憫其苗匪帝意之云憎顧民生而何罪¶
厥惟粃政寔召常&KR0665;用穆卜於靈辰將禱求於甘澤¶
衣冠戒旦陳三洞之仙科樓殿切雲企九關之列馭¶
<pb:KR4d0305_SBCK_098-9a>¶
庻蒙鑒諟嗣致宗祈¶
　　　青詞¶
閔閔農夫嘆其瘼矣皇皇后帝欲必從之敢瀆髙明¶
荐伸懇欵(中謝)伏念臣所領郡古稱要藩然&KR0095;狹而¶
民貧地磽而功倍矧自比歳疲於餉邊姦民嚚訟以¶
受賕汙吏並縁而爲市方當事變還來之日巳有本¶
根先撥之虞使十日雨而五日風誠無灾害則一人¶
耕而千人食猶慮飢寒設不幸而稍愆將未知於攸¶
届用修精禱亟冀惠寜儻荷帝臨大沛雨雲之施庻¶
幾民免少紓旦夕之憂¶
　　　散壇¶
<pb:KR4d0305_SBCK_098-9b>¶
山崈宇逈仰瞻咫尺之天威事迫詞危敢冒再三之¶
童瀆惟今師干弗戢戎索尚騷農扈旣窮賦輿無藝¶
厥十有一月東啓融風之異迨一百五日北垂大星¶
之妖&KR0357;兹灾變之薦臻邈矣穹蒼之難問鬰遐憂其¶
未憗欲終嘿而不能惟幾垂有赫之監觀申無疆之¶
容保自今後日三光全而寒暑平俾我周&KR0022;五榖熟¶
而民人育庻存常産永殄兵端¶
　　　保和觀禳火祈雨醮詞¶
舊榆旣改正出火於當辰新榖將&KR0155;尤作雲之在望¶
雖夙祈之數應然沴氣之未銷敢慿醮&KR0021;之儀併露¶
禳祈之悃伏冀融風戢燎奠民業於妥安膏雨澤枯¶
<pb:KR4d0305_SBCK_098-10a>¶
濟田苗於秀實人心以固吏責少寛¶
　　　設五雷醮啓壇詞¶
旱氣藴隆芒芒然閔苗之不長憂心隕穫倀倀乎終¶
夜之有求維皇上帝繄誰云憎今此下民亦孔之痗¶
尚冀感通之萬一復殫祈請之再三雖以隂召隂以¶
陽召陽實人心之所感然曰&KR0665;而&KR0665;曰雨而雨惟天¶
意之宻移戴日望霓以刻爲歳¶
　　　青詞¶
民亦勞止矧堪一榖之不登天維顯思忍使餘&KR0058;之¶
俱燼莫遑寜息敢用瀆陳(中謝)伏念臣自服攸司克¶
恭乃事當鴻鴈劬勞之粗定受牛羊芻牧之交求力¶
<pb:KR4d0305_SBCK_098-10b>¶
所得爲心焉旣竭然而閱冬時而不雪迨春日之愆¶
賜肅共明神奔奏羣望亦粗殫於厥慮曾莫惠於我¶
師使刑政之爽中孽由巳作則穹蒼之降罔罰止吏¶
躬斯民何&KR0499;大命近止寜冒頻煩之譴以希鑒諟之¶
仁敢幾皷以雷霆散札瘥爲和氣奮之風雨轉饑饉¶
而豐年旣少固於民心抑共扶於國歩¶
　　　散壇¶
豈無膏雨殆十&KR0064;而一寒亦有來年徒寸進而尺退¶
炎炎未殄罔罔可憐雖飢食渴飲之易爲僅濡亦濟¶
然杯水輿薪之相敵不救柰何敢紓危迫之情終冀¶
燾臨之况念國無六年之蓄曰急矧惟捄死於須&KR0119;¶
<pb:KR4d0305_SBCK_098-11a>¶
使雨自三日以徃爲霖始可更生於田里傾心以俟¶
得請爲期¶
　　　&KR0227;山保福寺設碧玉醮詞¶
出雲爲雨旣畜極則有孚終風且霾乃屯膏而不下¶
吏敢自赦天惟民矜尚圖萬一之鑒臨輙冒再三之¶
塵瀆(中謝)伏念臣冒分地守介在山椒傷哉土确而¶
民貧重以錢荒而物貴張弓未弛煽燎方&KR0045;脫一榖¶
之不登紛百憂而未憗社稷風雷之祀山林川澤之¶
宗旣瀝懇以誠求亦隨時而姑應或霹靂&KR0108;張而湍¶
沮或蜚廉壞散於垂成或出日而無光或瞻星而有¶
嘒豈政教錯繆以戾隂陽之和抑獄訟煩&KR0072;以傷天¶
<pb:KR4d0305_SBCK_098-11b>¶
地之德有一于此自葘厥躬忍鴻鴈之哀鳴眎牛羊¶
之立死幸有醮禱之式敢希保右之仁伏幾貸慢吏¶
之積尤閔遺&KR0058;之供燼縱飢饉難逃於定數而轉移¶
實自於洪鈞風馬雲車戒列神而受職雷鞭電幟沛¶
三日以爲霖豈惟収東作之功將以捄夏畦之病使¶
其即没于地亦永有詞於民¶
　　　&KR0227;山再設碧玉醮詞(四月十日)¶
其雨其雨乃有杲然出日之光蒼天蒼天豈無矜此¶
勞人之意雖瀆陳而莫遂欲終嘿而不能(中謝)伏念¶
臣繆政旣足以奸隂陽之和凉德不能以回天地之¶
造十同所&KR0032;一視維鈞云胡廵屬之封或&KR0013;滂沱之¶
<pb:KR4d0305_SBCK_098-12a>¶
澤獨耳目之所接&KR0099;山川其如惔瞑隂四垂涷雨交¶
集忽飛廉之馮怒即屏翳之遄開雲尚徃而無功雷¶
滿盈而不發豈政令未平於郊關之内豈煩&KR0072;無告¶
於&KR0022;域之中不然天癘之流行奚獨地封之孔邇省¶
循及此譴異曉然而違孽於&KR0119;躬以移灾於農&KR0383;吏¶
則幸免農其何辜用伸太一之儀靡憚再三之禱尚¶
冀盪除陽沴蠲滌風霾三日爲霖無閒乎逺近郊之¶
境百神受職不難於飜覆手之閒得請是期蹐躬以¶
俟¶
　　　南山祈雪青詞(十二月&KR0004;八日)¶
凍閉不宻雷出非時未霑雨雪之雰乆缺來年之望¶
<pb:KR4d0305_SBCK_098-12b>¶
使政令之謬孽自巳作則灾異之來罰止吏躬何&KR0499;¶
元元爲此廪廩恭蕆醮陳之式仰希保右之仁幽則¶
有&KR0017;神鑒臨在上益之以霡霂霑足爲期誓改徃以¶
修來冀善終之如始¶
　　　天慶觀祈雨醮詞¶
時雨乆愆懍懍常&KR0665;之罰首種不入皇皇嗣歳之憂¶
敢瀆髙明洊伸祈懇(中謝)伏念臣所承郡&KR0009;介在山¶
椒&KR0095;狹而民稠地磽而功倍五日不雨即抱甕而灌¶
畦一榖弗登則操瓢而&KR0162;壑矧今錢荒物貴賦重歛¶
煩獨仰歳以爲生將救民於垂死當微陽之未復乃¶
冷氣之先乗豈惟疫癘之是虞殆恐飢荒之不免皆¶
<pb:KR4d0305_SBCK_098-13a>¶
由政事之謬以戻隂陽之和而違孽於吏躬以挻灾¶
於農畒敢修醮告仰冀哀矜伏願上天同雲式霈雰¶
雰之澤大田多稼少寛閔閔之情¶
　　　祈晴醮詞¶
肅霜戒律幸三務之成功積雨彌旬傷羣隂之蔽日¶
豈但稼穡之納圃抑虞麰麥之違時况江沱汎溢之¶
餘有井邑蕭條之慮剥廬未葺壞堞弗支旣妨&KR0095;木¶
之功且病舟車之役有皇上帝伊誰云憎今此下民¶
亦孔之痗于方于社不克不臨敢度越於彛章冀哀¶
矜於洪造伏願雲霾解駁天日熈明三光全寒暑平¶
田里咸銷於愁恨五榖熟民人育工商亦保於阜康¶
<pb:KR4d0305_SBCK_098-13b>¶
　䟽文¶
　　　紫極觀化蓋三殿䟽¶
紫極爲縣之主山古殿頽垣師徒解少十數年來道¶
士羅天啓&KR0099;然更新之髙其閈閎蕃其徒視昔亦云¶
葺矣又念三殿椽瓦簡陋相承不足以館御天神方¶
議繕完㑹有欲&KR0162;金以相其役者緝蓋之議乃决慮¶
材計庸或愆于素不免以告諸大姓相與叶成其事¶
而屬邑人魏某爲書䟽端某因記八九年間嘗有鶴¶
六西來翔舞于殿之前筞其後聞歳復至歳在庚午¶
又有見焉其來輙兆人物之祥以知江山興旺有時¶
理之先見章章如此宅于茲土者盍有以導迎之至¶
<pb:KR4d0305_SBCK_098-14a>¶
于勉所當事以無&KR0018;江山之靈則䟽弗及也¶
　　　德陽縣鹿堂觀化鐘䟽¶
德陽之鹿堂道士公孫如海將爲鐘於其宫以警晨¶
夕而謁余求一言以信諸人余應之曰奚以余言爲¶
也爾之師有南華眞人者爾獨不見其記北宫奢爲¶
鐘之&KR0003;乎三月而成或曰子何術之設奢曰一之間¶
無敢設也旣彫&KR0355;復歸於朴來者勿禁徃者勿止今¶
爾盍持是以歸余不復贅云也道士曰唯因書以贈¶
之¶
　　　四川文昌醮䟽文¶
成都進士宋一鶚黄仲振等過前進士魏某言明年¶
<pb:KR4d0305_SBCK_098-14b>¶
當科舉之前一年其日秋分循舊比同四蜀之士以¶
道家者流有事于府北五里梓潼大神之别祠願¶
得一言以勵衆志某曰易繫言天地&KR0017;神隂陽之道¶
而卒之以嘿而成之不言而信存乎德行中庸論&KR0017;¶
神之德之盛而卒之以微之顯誠之不可揜如此夫¶
夫神之與人隱顯異致而聖人乃合言之終歸諸德¶
行與誠云者非夫至嘿與微之地德行而誠之所自¶
是則神人之所以一者乎夫孰爲嘿乎其諸不言而¶
信者乎德行之不修非信也夫孰爲微乎其諸誠之¶
不可揜者乎不暏不聞之不謹非誠也嘿與微德行¶
而誠一道也人神之際於是乎在旣進此矣雖安行¶
<pb:KR4d0305_SBCK_098-15a>¶
吾嘗何有於計功謀利而人神已契福禄攸係有不¶
占者焉詩曰各敬爾儀天命不又諸君其勉所當事¶
以思對越¶
　　　潼川提刑司　瑞慶聖節功德䟽¶
惟天生德與日並明屬陽月之維良慶休符之載夙¶
顧縻乗傳阻預稱觴用敷繹於靈文冀祝延於宸算¶
皇帝陛下伏願御圖有永&KR0236;羡無疆布春日之寛條¶
延洪景命掃秋荼之宻綱綏靖嘉師¶
　　　潼川轉運司　瑞慶聖節功德䟽¶
堯舜同符方域民而躋壽瞿&KR0389;異道亦度世以延年¶
肆繙二氏之靈文仰祝一人之寳祚　皇帝陛下伏¶
<pb:KR4d0305_SBCK_098-15b>¶
願善積而名顯道乆而化成天地長根保谷神之元¶
牝山河並筭邁佛力之威雄¶
　　　潼川提舉司瑞慶聖節功德䟽¶
寶緒當陽月旅純坤之吉虹流紀瑞時聞載震之祥¶
式嚴净笈之陳逺効脩齡之祝皇帝陛下伏願誕¶
膺多福式辟四方運神武不殺之機掃清氛祲保清¶
浄無爲之治綏靖&KR0022;家¶
　　　廣利寺謝晴䟽文¶
曀曀其隂正爾滌&KR0163;之&KR0248;杲杲出日頓紓害稼之憂¶
顧庀職之云&KR0004;愧祈年之不夙敢圖昭假亟啓時陽¶
無害無菑旣愜大田之望有祈有報用殫小巳之誠¶
<pb:KR4d0305_SBCK_098-16a>¶
仰荅洪私併徼終佑¶
　　　陳來叟率葬費䟽¶
古者吊恤之禮珠玉衣服車馬貨財以爲含禭贈&KR0608;¶
之禮問其所乏而給之其有弗能助也則爲之執紼¶
&KR0018;土聽事聽役苟可以將敬者不敢不盡而亦不家¶
於喪也世道日薄徃徃以報施爲稱以下里諸僞物¶
爲禮無從之涕無實之敬甚非古人捄喪墐死之義¶
然亦有親死以爲利者故亦使吊恤之家競相懲創¶
然則捄之柰何彼喪家固所自盡也&KR0002;親䣊朋友亦¶
惟盡吾分焉耳吾郷陳來&KR0369;釡有親未葬來叟學禮¶
者也寜忍以親爲利今日月有時余旣&KR0608;之矣敢復¶
<pb:KR4d0305_SBCK_098-16b>¶
爲告諸吾䣊之士相與問其所乏而助成之¶
　　　廣利寺謝雨䟽語¶
常燠爽中浹辰不雨即净坊而有請祈甘澍之及時¶
豈期肹蠁之潜孚亟致滂沱之來下&KR0236;之多稼貽我¶
來牟敢伸報謝之私仍露忱誠之懇今一人耕而百¶
人食振古如茲使十日雨而五日風自今以始終承¶
嘉惠汔用康年¶
　　　陳圭度其弟爲道士化䟽¶
韓退之送文暢師謂浮屠之&KR0003;何故謁吾徒而請也¶
曽子固記仙都觀曰老子之教其宫視予或過焉旣¶
知異端之惑人猶&KR0002;曲筆以從衆始余閱此竊謂不¶
<pb:KR4d0305_SBCK_098-17a>¶
然今天台陳君圭與其弟踵門而告余將由是逃儒¶
而歸老願得一語以信諸人夫聖賢之所必膺律令¶
之所不許况我心之所怫敢世好之強從然而屢郤¶
而請不休累月而意逾厲乃知習俗之弊皆以襲訛¶
而受舛儒先之文未嘗以私而廢公用述前言爲書¶
䟽首雖有求於其&KR0011;寜無發於斯言¶
重校鶴山先生大全文集卷之九十九¶
<pb:KR4d0305_SBCK_098-17b>¶
