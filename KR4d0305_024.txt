# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:49.968804
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 24
#+PROPERTY: FILE SB04n0575-024鶴山先生大全文集-文集二十四.
<pb:KR4d0305_SBCK_024-1a>¶
重校鶴山先生大全文集卷之二十四¶
　&KR0250;劄¶
　　三乞祠申省&KR0250;¶
照㑹某頃嬰劇暑遂感宿痾兩具公申力祈閒廩莫¶
囬天聽尚閟俞音仰體公朝&KR0636;覆之私退守微臣靖¶
共之分嫌於頻瀆以取厭煩勉強支持避逃&KR1539;曠終¶
以暑威内鑠慹毒上衝體温目眵痰眩足弱深虞荏¶
苒自速顛危矧惟要近之官莫如言動之&KR0009;而迂踈¶
自信愚戅不移顧以病軀有妨賢路饕榮弗去公論¶
謂何欲望朝廷更賜敷奏速&KR0140;祠廟差遣一次庶¶
幾少休歳月以俟安痊或未忍棄&KR0162;即乞檢㑹近降¶
<pb:KR4d0305_SBCK_024-1b>¶
更迭旨揮與在外待闕差遣倘未溘先狗馬尚有再¶
備使令之日¶
　　　四乞祠申省&KR0250;¶
照㑹某頃因宿疾力丐眞祠冒童瀆之再三冀感通¶
之萬一未蒙鍳諟属觸報聞蚤夜以思進退維谷重¶
念某&KR0013;遇先帝幾三十年惟知極竭眞純上報恩紀¶
未嘗虚有遜避仰欺　朝廷試用歷陳以彰忱悃某¶
自始立朝請外者再迨其在外辭召者三辭官者一¶
則皆各有其故某歳在乙&KR1067;偶因召試力沮開邊之¶
議大忤權戚即祈外&KR0024;以便奉親訖于明年洊請乃¶
遂歸未及里復忝命召揆諸情義所當引辭戊辰更¶
<pb:KR4d0305_SBCK_024-2a>¶
化之&KR0004;収召衆正誤疇曩直首玷特招冝不可辭而¶
某以親年旣髙侍養不便陳請至&KR0298;卒遂&KR0004;心戊寅¶
之春除直祕閣又以異數不當冒受亦一控免此外¶
如守嘉守眉守漢守潼郡望非不髙爲憲爲倉爲漕¶
爲帥事任非不重而自量材分猶可黽勉故未嘗虚有¶
遜避至受寶之歳月正元日招徠盛舉觀聽所關而¶
某亦不敢固辭以煩朝廷處分某之進退去就良¶
可㮣見乃自去歳數請歸田及今夏秋又及三四方¶
聖明御極俊彦盈庭某非病狂䘮心乃至數有懇扣¶
實以不諳風&KR0095;誤投&KR0044;劑以成痼疾&KR0138;遇凉燠之交¶
隂陽交&KR0366;即感寒&KR0044;深懼因循顛踣絶望生還是敢¶
<pb:KR4d0305_SBCK_024-2b>¶
干誅期於得請某非不知人情多忌謗詆百端不謂¶
其飾詐以沽名則誣其矯亢以要爵而某寸心耿耿¶
天日鍳臨罔恤嫌疑必祈造化欲望朝廷察其務¶
實之有素矜其自知之甚篤檢㑹累䟽曲爲敷奏&KR0140;¶
以祠廟差遣儻少休歳月猶有生全之望誓將餘日¶
圗報大恩¶
　　五乞祠申省&KR0250;¶
某自六月以來舊痾所迫四上祠官之請至經累月¶
未拜俞音所當陸續控陳期於從欲㑹從臣移疾朝¶
論紛紜某倘於斯時申述前請則適以滋朋比之惑¶
重沽激之嫌姑且遲囬以須少定蓋欲稍全事體庶¶
<pb:KR4d0305_SBCK_024-3a>¶
幾無駭觀瞻而連日之間積隂爲沴疾勢益侵不容¶
更有迁延是用不避形迹之嫌投誠造命之地欲望¶
朝廷特賜敷奏檢㑹累申&KR0140;之祠廩庶㡬偷安歳月¶
扶飬病軀儻未溘先狗馬尚有圗報之日¶
　　辭免除工部侍郎狀¶
歘&KR0013;寵靈莫遑寜處竊惟天生五材而民並用國有¶
六職而工與居是爲要近之官匪直繕脩之事况於¶
侍從言語之列當以論思獻納爲忠苟非其人莫賛¶
而長重念某渉世太早属時多虞始因取忤於權臣¶
不幸見稱於公論以是自信不疑所行然守此而弗¶
移故動焉而得謗盡言無隱則人指爲異論直情徑¶
<pb:KR4d0305_SBCK_024-3b>¶
行則人疑爲沽名惟其無愧此心是以不遑他䘏今¶
乃猥由薄命乆抱沉痾一年之間移病半之六月以¶
來請祠屢矣乆束裝而俟命忽出綍以誤遷喜懼交¶
懷進退維谷藉曰饕榮而冒受豈容力疾以自持况¶
其稍識去就之冝粗知義命之戒不知引退將速顛¶
隮欲望朝廷更賜敷奏覆視累陳之牘亟垂從欲¶
之仁非敢具文必期得請¶
　　丐外再申尚書省&KR0250;¶
照㑹某自夏秋以來舊疾發動屢上祠官之請未蒙¶
俞&KR0098;反玷序遷控避莫皇眷留逾切感深刻骨涕下¶
交頥豈應固守不移之愚徒取厭煩上&KR0012;隆遇故自¶
<pb:KR4d0305_SBCK_024-4a>¶
效職以來靖共朝夕誓言報稱不敢言去而近日以¶
來積隂爲沴病本益深霜露所乗寒&KR0044;間作&KR0002;不&KR0298;¶
申前請必速顛隮敢望　朝廷更賜敷奏檢㑹累申¶
速與宫觀差遣庶携孥累暫&KR0009;江湖以飬餘痾候其¶
痊安別聽驅䇿頻瀆公朝無任皇懼¶
　　　再辭免除權工部侍郎奏&KR0250;¶
臣竊見近來羣臣請祠丐外止是三兩次不允不敢¶
更有奏申&KR0004;除權從官亦止是一次辭免別無&KR0298;辭¶
體例臣今請祠巳至四五辭免巳是一次自不當更¶
有煩瀆縁臣尚有不得巳者須至盡言故敢昧死以¶
陳臣聞之道路自數月以來有人謂臣不當爲異論¶
<pb:KR4d0305_SBCK_024-4b>¶
之唱以致衆言紛紛有人又謂眞徳秀&KR0004;對乃是臣¶
實教之又有謂朝廷疑臣多言不令&KR0298;侍講筵故¶
有怨望求去不巳後來臺諌及輪對官文字或論分¶
朋立黨或要譽好名大抵皆是指臣與德秀諸臣以¶
&KR0012;逖之蹤實是疑畏不敢辯白㑹臣舊疾&KR0298;作寒&KR0044;¶
交戰晝靜夜劇恐漸成朘削故因此引疾求去不敢¶
它有指陳以費朝廷區處又以取忤于議者然而¶
臣之愚&KR0168;終有未白故不足以仰囬天聽致六頒不¶
允之詔雖國家眷待重臣亦不過&KR0002;此臣感深至泣¶
恨無以報&KR0002;更有隱嘿不盡以聞則臣之夲心終無¶
以自白且臣自嘉㤗開禧間甞一&KR0298;以狂&KR0937;之言觸¶
<pb:KR4d0305_SBCK_024-5a>¶
忤權要嘉定更化之&KR0004;首蒙収召以旌異臣之岀處¶
具有本末比歳再玷班行亦嘗數有論建非是今日¶
方爲慷慨激烈之言况臣所論歷歷可考耳臣二月¶
&KR0004;對首告陛下以此心即天心不可一毫有所欺¶
次論近來學術不明氣節不立末言元祐宰執侍從¶
臺諫經筵翰苑皆極天下選今當以此爲法至四月¶
&KR0004;陛下親政臣直前奏事謂當下求言之詔寛戢¶
謗之令當明陛下愛兄之心當正山陽討賊之名¶
㳂邊制閫當用有資望人　朝廷政事當令羣臣得¶
與聞謀議天幸不可恃當不失士大夫百姓諸軍之¶
心末復辯析邪正二端至七月上封事則又論上下¶
<pb:KR4d0305_SBCK_024-5b>¶
之情不一上以爲是下以爲非上以爲公者下以爲¶
私此皆臣赤心血誠吐露傾倒更無留藏不過爲¶
陛下&KR0636;飬心源愛惜事體扶持&KR0004;政只願　陛下聽¶
斷之&KR0004;大綱既正事事光明&KR0004;無一毫容私其間今¶
議者乃指爲異論之唱夫閃倐狡獪朋邪害正乃是¶
異論臣今所言證諸庶民而無疑對越天地而無愧¶
謂之異論可乎眞德秀學識文藝爲世所推臣安能¶
教玉人彫琢至謂臣不得兼官故有怨望者此尤爲¶
無據觀人之法亦嘗察其平素臣自蒙先帝親擢¶
以來未嘗有所依慿躁競奚乃今日忽以不得兼官¶
爲怨人誰信之其如朋黨之說則臣但見今日士大¶
<pb:KR4d0305_SBCK_024-6a>¶
夫以利合者甚衆以義合者極少然而以利合者利¶
盡則亦不可保今正恐義合者之不多而非朋黨之¶
當慮也好名之說此乃隋焬帝唐徳宗以來爲是以¶
拒諫今正患士大夫之不恤公議而非好名之當慮¶
也臣自聞此等議論私自惟念陛下冨於春秋亹¶
亹乎如川之方增此正百官修輔澄源正本之時當¶
養之以厚不當導之以薄當養之以誠不當啓之以¶
欺况今天下事&KR0020;姑以一二言之只如山東忠義巳¶
拊而尚多反側山西蕃族來歸而未知區處正如寢¶
火積薪火而既然所冝及今惜隂愛日相與圗囬而¶
上下相徇無一人言之者雖下詔而求亦漠然不以¶
<pb:KR4d0305_SBCK_024-6b>¶
爲應蓋遲遲兩月幸而有數人言之則又相與環攻¶
而圜眎焉甚者排根詆訐使之不得安於朝廷之¶
上臣所未喻然始也猶幸陛下之不惑於浮言故¶
臣雖百喙交譏不皇恤也後來紛紛不巳卒至施行¶
輕者奉祠重者鐫罷又甚而至於追削覊管又甚而¶
至於逮治其輿&KR0032;臣嘗欲爲之辯白救解又慮言或¶
不從則祗以益　朝廷拒諫之過非所以愛惜國體¶
故且隱忍循嘿而終非所安况始爲求言之說爲厚¶
倫之說者臣也今以言得譴者相望於道則是臣實¶
剏此說以爲阱於國中也臣以此寢食俱廢恐亦將¶
&KR0018;謗於天下故數數求去不但以疾亦謂不得其言¶
<pb:KR4d0305_SBCK_024-7a>¶
與夫衆議所集二者皆當去况今位之以論思獻納¶
之職班列浸髙則責望愈重臣皇懼莫知所出故辭¶
之愈迫非有它也&KR0060;意陛下與二三大臣所以未¶
聽臣去者不過曰眞德秀諸臣方以罪行今未欲使¶
臣繼去臣一介寒微誤蒙先帝始終拔擢陛下¶
一再遷除使之致位從列臣非木石方恨無以報塞¶
且臣以應舉得官遇當磨勘仍是自陳非超然山林¶
不慕官爵者今於美官要職牢辭固避幾&KR0002;不近人¶
情陛下於此可以察臣必有不可留者矣陛下¶
&KR0002;謂臣之去留粗&KR0028;事體則今來差除巳是報行中¶
外之人皆巳共知　聖朝寛容盡下不以言語罪臣¶
<pb:KR4d0305_SBCK_024-7b>¶
自縁臣以疾病數求閒退似於事體元亦無傷臣既¶
以疾未能供職留令累日深恐人言日甚不自皇安¶
巳一面移文粮料院截自十月分爲頭住幇俸給聽¶
候指揮欲望聖慈宣諭大臣檢㑹累申収囬今來¶
新命速除臣宫觀差遣一次庶扶病體歸伏田廬倘¶
年歳間體力粗充夲心亦白則東西&KR0047;北奔走惟命¶
所不敢辭頻瀆聖聦伏俟蕭斧之誅¶
　　丐祠&KR0298;申尚書省狀¶
照㑹某眞切之懇巳具累牘兹不瀆叙竊惟法從之¶
選儒生所榮矧在寒微得此殊遇所當體承眷寵極¶
竭疲駑終守靖共誓言報塞而諄諄謝病數數丐歸¶
<pb:KR4d0305_SBCK_024-8a>¶
屢却而請不休閲時而意逾迫豈惟有傷事體抑亦¶
不近人情况於公朝當此多事而百司庶府夙夜在¶
公乃獨譊譊屢陳私請人皆謂其可巳巳亦厭其太¶
煩而退自揣量終難勉強&KR0002;使少休歳月暫&KR0009;江湖¶
心志稍紓痒痾粗定則麋&KR0162;効報夫豈無時&KR0002;必饕¶
榮不知引退豈私心之有愧亦公議之不容欲望¶
朝廷特賜敷奏俯憐累請速&KR0140;眞祠母令更有瀆煩¶
以重貽方命之譴即拜始終保全之賜¶
　　牒糧料院契勘供職月日幇行請給¶
照㑹當職昨爲患告假甲尚書省乞祠九月二十四¶
日伏准尚書省劄子備奉　聖旨除權工部侍郎遂¶
<pb:KR4d0305_SBCK_024-8b>¶
承貴院送到十月分俸給縁是九月末辭免未下當¶
職不敢収領移文貴院住幇聽候指揮至十月&KR0004;五¶
日再凖省劄備奉聖㫖不允不得再有陳請當職¶
遵從聖㫖方於當日赴部供職所有九月分以後¶
至十月&KR0004;五日以前有在假乞祠及未供職日分合¶
行住幇却自十月&KR0004;五日供職以後再行幇支方敢¶
祗領須至公文¶
　　除權工部侍郎舉虞剛簡自代奏狀¶
伏覩朝請大夫權發遣利州路提&KR0039;刑獄公事兼提¶
舉常平等事虞剛簡才資開爽學識粹明得善則篤¶
行而無疑見義則勇爲而不釋其再守郡符遇紅巾¶
<pb:KR4d0305_SBCK_024-9a>¶
之變給軍餉嚴江防威聲既張冦不敢犯其兩持憲¶
節當多盗之衝修保伍明賞罰規摹既立境内用清¶
蓋學非空言而才濟實用舉以自代實允公議¶
　　應詔薦楊子謨等五人奏狀¶
右臣伏覩陛下自即大位尊禮&KR0132;老招延髦彦蓋¶
皆乆在外服不求聞逹於時者凡以章示好惡轉移¶
風俗之機莫切於此猶以爲未足也詔有位之士各¶
舉賢能才識之士且誨之曰豈無才徳道藝蓄而未¶
用者待我後之人臣敢妄揣聖意於乆蓄未用之中¶
徧加搜索凡得五人謹用開陳仰&KR1036;盛舉臣伏見中¶
奉大夫直顯謨閣楊子謨端凝而質實寛厚而粹明¶
<pb:KR4d0305_SBCK_024-9b>¶
家居十年信道益篤講明義理之學以淑後進一方¶
之士執經受業所趍向正雖巳蒙朝廷爲續祠廪¶
而精力未衰乆寘閒散公論所惜朝奉大夫新知漳¶
州陳宓簡廉而端方忠盡而平實事所當言寜犯患¶
而不顧義所不可雖見得而不爲朝廷累擢名郡¶
雖&KR0002;&KR0055;知其人而乆在外服未究厥藴朝請郎主管¶
建康府崇僖觀徐僑噐資清方基宇髙䆳孜孜體國¶
不以得失貳其心恂恂守道不以貧約累其守朝¶
廷&KR0140;之祠䘵雖巳表其廉靖而尚淹家食未見於用¶
奉議郎通判潭州軍州事李燔學精而識明行安而¶
節和家廬山之陽堅苦刻厲守其師朱熹之說&KR0002;將¶
<pb:KR4d0305_SBCK_024-10a>¶
終身焉嘗除職事官乃自詭以民事朝廷嘉其靖¶
退特旨改秩雖云旌别而僉論所属蓋不止此從政¶
郎劉宰秉心靜夷迪徳平正居官盡瘁不求人知行¶
修于家學修于郷人有緩急必從扣問事有曲直必¶
從取正今乆不到選抱材里居臣謂此五人者或蒙¶
朝廷擢用寘之華近則正學直道隨事救藥不惟有¶
&KR0024;於時而清規亮節表表朝端亦足以彰好示俗此¶
於&KR0004;政&KR0028;係匪輕臣今所舉皆是事實後不如所舉¶
臣甘坐謬舉之罪¶
　　辭免除集英殿修撰知常德府狀¶
右某今月十九日准尚書省劄子三省同奉聖㫖¶
<pb:KR4d0305_SBCK_024-10b>¶
魏某除職予郡二十三日續進省劄備奉　聖旨魏¶
某除集英殿修撰知常德府塡見闕某倐聞成命倍¶
惕危&KR0168;伏念某頃因属疾之餘數羾祝&KR0117;之請一年¶
之内移告累旬六月以來陳情八上會玷共工之貳¶
再騰控免之詞冀奉眞祠稍圗私佚兹叨誤東終閟¶
俞音寵論撰之隆名&KR0140;藩宣之重&KR0009;况殿閣十有三¶
等集英獨號於&KR0044;官而荆湖十有五州常武實稱於¶
重鎮豈以抱痾之乆属兹求退之頻知其不可爲而¶
爲是謂非所據而據周章失措跼蹐靡皇欲望　朝¶
廷特賜敷奏曲怜病體覆視累陳母拘反汗之嫌俾¶
遂歸田之願所有恩命某未敢祗受¶
<pb:KR4d0305_SBCK_024-11a>¶
　　辤免知遂寜府&KR0250;(紹定五年四月)¶
新渥照臨愚&KR0168;震懼伏念某自貽大譴乆屏窮荒忽¶
霑曠蕩之恩俾得返其田里至又盡還職秩申&KR0140;祠¶
官既度越於前聞實超踰於常分今者誤恩中扆&KR0140;¶
守寜川脫命邊陬起家要郡冝殫忠力圖報鴻私而¶
某尚有愚&KR0168;不以控聞是爲自欺某自五谿還荆上¶
霧下潦遂成寒暑之疾繼以仲女卒于荆鄙哭泣無¶
聊扶持西泝至&KR0490;門又有亡弟之訃幾不能生㑹韃¶
卒内侵驚憂乗之心氣怔忡手足戰掉幸巳輿疾還¶
里正念處隂休影以佚餘齡而成命驟頒俾當郡&KR0009;¶
方時多故豈臣子辭難避事之時而陳力不能莫容¶
<pb:KR4d0305_SBCK_024-11b>¶
勉強所有恩命未敢祗受¶
　　辭免除寶章閣待制潼川府路安撫知瀘州狀¶
三命益恭方祈反令十連有帥更誤陞華顧惟湔滌¶
之餘莫稱便蕃之渥弗嫌再瀆用瀝&KR0012;&KR0168;伏念某去¶
國八年還家萬里曲蒙寛宥巳戴生成豈期職秩之¶
驟還况復寵靈之狎至申加祠廩遄&KR0140;郡符累兹特¶
異之知惕&KR0002;滿盈之畏亟&KR0572;天而遜避正蹐地以凌¶
兢未拜俞音遽叨改命峻西廂之新渙拊東蜀之舊¶
封匃免得遷以榮爲懼載惟&KR0168;悃巳具前章實以嬰¶
疾瘴郷驚心江路方冦氛之未靜而家難之相仍志¶
慮怔忡形神勦瘵矧當今日莫重上游冒膺存撫之¶
<pb:KR4d0305_SBCK_024-12a>¶
司巳劇顛隮之懼乃&KR0002;通班寶閣候對松階尤深據¶
蒺之慙敢後循墻之避所有恩命未敢祗受¶
　　除寶章閣待制舉游佀自代奏&KR0250;¶
臣伏覩某官游佀故軍噐監主簿賜謚忠仲鴻之子¶
也仲鴻白發大義有功先朝遭值權姦才不盡用¶
佀以生長聞見克承厥家氣粹而識明外嚴而中裕¶
自爲小吏端靖有守人固期以逺到後以制置使崔¶
與之歳薦召置周行風力肅明奏論剴切引義劘上¶
無所囬撓今詳刑一道摧姦擿伏伸柱察&KR0072;果毅而¶
行以公精明而歸諸厚貪夫屏氣多士歸心臣實不¶
如舉以自代¶
<pb:KR4d0305_SBCK_024-12b>¶
　　辤免進華文閣待制賜金帶奏&KR0250;¶
臣聳聞成命倍惕危&KR0168;臣竊惟天命五服五章示威¶
儀之分蓺人主一嚬一&KR0015;&KR0028;風俗之樞機矧天正開¶
三統之元而地節親萬機之始簡修別慝旌善勸勞¶
噐名可濫於假人爵賞惟加於有德而臣迂䟽而寡¶
實用愚戅而乏通方投荒旣幸於生還圗報未知於¶
死所越足於&KR0047;維之絶徼汗顔於北定之良規方期¶
朞歳之間力控明農之請玉靈驟及啇賚優加西廂¶
峻寶閣之華内府錫金鞶之寵職加二等服侈九鐶¶
三紀勤勞夢想不到十年閒散榮望巳衰龍光忽逮¶
於師中爵服遽加於分表&KR0013;恩深厚拊巳戰兢事絶¶
<pb:KR4d0305_SBCK_024-13a>¶
出於前聞義不容於終嘿仰祈睿鍳俯察忱辭念増¶
秩賜金惟良吏二千石而不稼與穡胡取禾三百㕓¶
毋拘反汗之嫌庶釋空餐之媿¶
　　辭免召赴行在¶
臣倐&KR0013;寵靈莫知稱塞臣聞名浮於實者謗之府位¶
隆於德者咎之媒自揣&KR0012;蹤偶逢熈運惟有壹心而¶
戮力不能宛舌而同聲雖取忤於孽韓實受知於先¶
帝出司監牧入侍禁嚴迨皇明繼照之&KR0004;正貪相保¶
權之始又弗容於異論致自䧟於深文方其逺徙於¶
夜郎巳分溘先於朝露不圗睿斷特俾生還既守藩¶
於排羣議之時且錫寵於親萬機之始松戺申加於¶
<pb:KR4d0305_SBCK_024-13b>¶
齒録荔鞓復誤於腰黃賁然爵服之加甚矣噐名之¶
假况乃物記遺簪之舊命頒反玦之新今爲牛羊求¶
牧芻大懼寛恩之莫報未先狗馬塡溝壑敢稽嚴詔¶
之前趍而臣尚有忱辭仰干聦聽臣一違軒陛十閱¶
星霜歳月之所消磨風露之所匽薄年侵而志落學¶
腐而才衰既聦明不逮於前時而責望反加於曩日¶
愚戇妄發則士有攘臂下車之&KR0015;齷齪自守則人有¶
懲羹吹虀之疑早夜以思進退維谷敢望聖慈俯矜¶
愚悃特寢誤恩察其實不副名凛人言之可畏念其¶
德不稱位矧血氣之既衰改&KR0140;叢祠以全晚節¶
　　薦三省元奏¶
<pb:KR4d0305_SBCK_024-14a>¶
臣竊惟國家以進士科得人視前世爲盛數其上之¶
三人則尤多顯著&KR0047;渡以來進士道梗又俾四川&KR0011;¶
試第一人視恩鼎甲至紹興五年詔書又申言之紹¶
興十七年&KR0011;元何耕對䇿忤宰相&KR0087;檜此例中廢然¶
而詔免䇿士之歳則四川首選雖列之第五而用三¶
名恩例則猶如紹興五年詔書也且如故相趙雄紹¶
興三十二年冠&KR0011;試明年乾道元年賜第視第三名¶
恩例&KR0004;任文林郎潼川府節度推官任滿改宣教郎¶
免召試除祕書省正字自是以後毎舉臨軒直至慶¶
元二年詔免䇿士宋德之以&KR0011;元視第三名恩例&KR0004;¶
任文林郎山&KR0047;西道節度掌書記任滿改宣教郎除¶
<pb:KR4d0305_SBCK_024-14b>¶
國子正又至嘉㤗二年詔免䇿士何應龍以&KR0011;元視¶
第三名恩例&KR0004;任文林郎潼川府節度推官次任自¶
請劒&KR0047;西川簽判在任&KR0013;薦召爲學官載在故府前¶
例甚明今伏見宣教郎前利州路轉運司幹辦公事¶
文復之始以明經爲四川&KR0011;試第一㑹紹定二年詔¶
免䇿士復之遂以前例置之進士第五而視恩鼎甲¶
實與趙雄宋德之何應龍事體一同復之恂恂守道¶
安於平進自&KR0004;任文林郎安德軍節度掌書記任滿¶
得替四川制司辟利州路轉運司幹辦公事巳準省¶
劄該差尋於吏部陳乞京官印&KR0083;吏部以爲改官人¶
不應尚帶運司職事復之既無闕可入又恥於自列¶
<pb:KR4d0305_SBCK_024-15a>¶
屏居家山二年于茲躬耕飬親&KR0002;將有終焉之意臣¶
近以書幣招來本司瀘州有五峯書院俾以所學訓¶
導生徒經明行修多士歸嚮臣愚以謂朝廷既以¶
科舉取士則以科舉用之中興百年之間前例甚明¶
矧如復之實足以副其名學足以施諸用而能守道¶
自信不求人知臣待罪師帥部内有人而嘿不以聞¶
將有蔽賢之責欲望聖慈詔省部檢㑹自來體例¶
將復之特&KR0140;一合入差遣庶及盛年有以行其所學¶
不失一祖宗取士之意不勝幸甚¶
　　　小貼子¶
　臣職在守藩何敢踰分薦人顧如文復之者生長¶
<pb:KR4d0305_SBCK_024-15b>¶
合州在臣本路夲路有賢知而不舉是爲失職又¶
見四川&KR0011;元乆例鮮有不立朝者今姑以十數年¶
言之如趙大全馮履宋德之張方何應龍李鳴鳯¶
張巳之王萬劉炳家　悉蒙召用趙載唐季乙唐¶
應龍不幸早卒其未蒙召用者今惟文復之王辰¶
應潘允恭三人如蒙聖慈特垂訪問併賜収用¶
不勝幸甚¶
　　又¶
照對一路帥臣薦人召用雖罕前比然臣今所薦¶
乃是循名按例乞合入差遣非敢踰分妄請且如¶
先朝潼川運判趙善譽薦張伯源亦是以進士第¶
<pb:KR4d0305_SBCK_024-16a>¶
三名爲請朝廷既爲之召伯源又併召第二名¶
王奭雖明以一路&KR0101;司之請特召二人然其實則¶
以科舉取之也伏乞睿照¶
　　申省論龍飛鼎甲人&KR0004;任堂差¶
伏觀盛明之朝粤自改元更始盡掃累年汎濫之弊¶
凡係堂除及吏部外銓各存舊法不許妄有奏辟仰¶
體盛心稟承維恪然其間有關渉事體者既以近比¶
爲嫌無路自逹敢冒昧爲一陳之竊見宣教郎楊棟¶
中紹定二年進士第二人以龍飛恩特授承事郎堂¶
差簽書劒&KR0047;西川節度判官㕔公事正待闕未上間¶
適丁母憂至今年四月除䘮未有新任棟天姿醇靜¶
<pb:KR4d0305_SBCK_024-16b>¶
好學不厭見侍其父武德郎前知施州致仕楊端仲¶
里居食貧守道自樂不求榮進照得本官係龍飛鼎¶
甲考之舊例&KR0004;任當是堂差而四川合入之闕止有¶
劒&KR0047;東西川簽判兩闕今服闕從吉合入簽判&KR0002;止¶
就外銓既非格法亦無&KR0004;任人注簽判之例&KR0002;令干¶
堂亦無&KR0004;任人納劄于堂之例况是進士三名今又¶
視恩首選事體所係難於自陳仰惟國朝以科目¶
取人養其資望以備采用凡自媒干謁前輩羞之所¶
以待天下士至不薄也今來棟既未有闕可入且不¶
敢自列某亦以新制所拘不敢冒昧奏辟惟乞自廟¶
堂於東西川僉判内取次謄那一近闕以處之庶幾¶
<pb:KR4d0305_SBCK_024-17a>¶
全護事體不失　祖宗待進士之厚意雖自知僣越¶
有請無所逃罪然以濫分閫&KR0009;知士之守道自愛耻¶
於干進而不爲一言非所以涵飬士氣也¶
重校鶴山先生大全文集卷廿四¶
<pb:KR4d0305_SBCK_024-17b>¶
