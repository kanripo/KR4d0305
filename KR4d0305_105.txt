# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:54.109215
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 105
#+PROPERTY: FILE SB04n0575-106鶴山先生大全文集-文集一百六.
<pb:KR4d0305_SBCK_105-1a>¶
重校鶴山先生大全文集卷之一百六¶
周禮折衷中¶
　　天官冡宰下¶
醫師掌醫之政令聚毒藥以共醫事凡&KR0022;之有疾病¶
者疕(匹婢/反)瘍者造焉則使醫分而治之¶
鄭毒藥藥之辛苦者藥之物恒多毒孟子曰藥不¶
瞑眩厥疾無瘳疕頭痬亦毒也身傷曰痬分之者¶
醫各有能賈藥之無毒亦聚之直言聚毒藥者以¶
毒爲主引孟子證藥中有毒之意此是古文尚書¶
說命篇語而引孟子者鄭不見古文尚書故也言¶
疕頭痬案下痬醫腫痬等不言疕此特言疕者腫¶
<pb:KR4d0305_SBCK_105-1b>¶
痬等可以兼之醫各有能者疾醫知疾不知痬痬¶
醫知瘍不知疾故云醫各有能¶
　鶴山先生云醫師不知甸稍縣都之中各有或¶
　只主王畿内政令&KR0002;中外只一醫師雖分其屬¶
　治之亦豈能徧如墓大夫掌丘墓之政不知郊¶
　野盡其掌否又云凡瘡惟隂陽所侵謂之瘍刀¶
　劒所傷謂之剏創非本字剏乃本字¶
歳終則稽其醫事以制其食十全爲上十失一次之¶
十失二次之十失三次之十失四爲下¶
鄭食禄也全猶愈也以夫四爲下者五則半矣或¶
不治自愈賈依序官疾醫中士陽醫下士王制下¶
<pb:KR4d0305_SBCK_105-2a>¶
士視上農夫食九人禄中士倍下士十八人禄中¶
士禄食有常今差爲五等但功適中者守本禄功¶
髙者益之功下者損之荆公謂餼廩稱事然後能¶
者勸不能者勉程子謂鄭氏全猶愈也失五則半¶
矣非是但知可冶者不可治者十人皆中即爲上¶
觀和緩倉扁之言豈能使人人皆愈哉蓋失者謂¶
法本當愈而失之¶
食醫掌和王之六食六飲六膳百羞百醬八珍之齊¶
凡食齊眡春時羮齊眡夏時醬齊眡秋時飲齊眡冬¶
時凡和春多酸夏多苦秋多辛冬多鹹調以滑甘¶
鄭和調也飯冝温羮冝熱醬冝凉飲冝寒各尚其¶
<pb:KR4d0305_SBCK_105-2b>¶
時味而甘以成之猶水火金木之載於土賈掌和¶
王之六食以下此等並是膳夫所掌食醫調和而¶
巳案公食大夫公親設醬醬者食之主言醬則該¶
諸豆實三禮辨謂食醫酸苦辛鹹之和與黄帝書¶
略同調以滑甘鄭注謂猶水火金木之載於土者¶
甚善¶
凡㑹膳食之冝牛冝稌羊冝&KR0112;豕冝稷犬冝粱鴈冝¶
麥魚冝苽凡君子之食&KR0106;放焉¶
鄭㑹成也謂其味相成司農云稌稉也爾雅曰稌¶
稲苽彫胡也賈皆謂味甘苦相成上六食六飲一¶
經據共王不通於下凡食春多酸巳下至魚冝苽¶
<pb:KR4d0305_SBCK_105-3a>¶
已上齊和相成之事雖以王爲主君子大夫巳上¶
亦依之故云恒放焉¶
　鶴山先生云此一叚荆公謂君子以節飲食講¶
　得節字是節非節縮之義兄是恰好合冝¶
疾醫掌養萬民之疾病四時皆有癘疾春時有痟首¶
疾夏時有痒疥疾秋時有瘧寒疾冬時有嗽上氣疾¶
鄭癘疾氣不和之疾痟朘削也首疾頭痛也嗽欬¶
也上氣逆喘也五行傳曰六癘作見賈言癘疾氣¶
不和之疾者癘謂癘疫人君政教失所則有五行¶
相剋氣叙不和癘疫起案五行傳六沴貌言視聽¶
思之不和則爲泠天雖無泠皇不極配之亦有痾¶
<pb:KR4d0305_SBCK_105-3b>¶
　疾病併五者爲六沴彼言沴此言癘彼以五行相¶
　乖沴此以癘氣與人爲疫荆公列子曰指擿無痟¶
　癢痟痛也素問曰冬傷於寒春必病温夏傷於暑¶
　秋必痎瘧病温則所謂痟首之疾痎瘧則所謂瘧¶
　寒之疾蓋方冬時陽爲主於内寒雖入之𫝑未能¶
　動及春陽出而隂爲内主然後寒動而&KR0366;陽爲痟¶
　首之疾矣方夏之時隂爲主於内暑雖入之𫝑未¶
　能動及秋隂出而陽爲内主然後暑動而&KR0366;隂爲¶
　瘧寒之疾矣痒疥疾則夏陽溢於膚革清&KR0366;而&KR0075;¶
　之故也嗽上氣疾則冬陽溢於藏府清乗而逆之¶
　故也¶
<pb:KR4d0305_SBCK_105-4a>¶
　鶴山先生云荆公此一節最好常舉以教醫者¶
　又云齊侯疥遂痁本是疥疾後變而爲痁梁元¶
　帝改疥作痎以爲&KR0004;是隔日瘧後來變痁非是¶
　此便是夏陽溢於膚革至秋則痁¶
以五味五榖五藥飬其病以王氣五聲五色眡其死¶
生¶
鄭飬猶治也病由氣勝&KR0018;而生攻其贏飬其不足¶
者五味醯酒飴&KR0097;薑塩之屬五榖麻&KR0112;稷麥豆也¶
五藥草木蟲石榖也其治合之齊則存乎神農子¶
儀之術云五氣五藏所出氣也肺氣熱心氣次之¶
肝氣凉脾氣温腎氣寒五聲言語宫商角徴羽也¶
<pb:KR4d0305_SBCK_105-4b>¶
五色靣貌青赤黄白黒也察其盈虚休王&KR0123;凶可¶
知審用此者莫若扁鵲倉公賈案劉向云子儀脉¶
神子術案摩並不說神農張仲景金匱云神農能¶
嘗百藥漢㙯文志大古有岐伯榆柎中丗有扁鵲¶
𥘿和漢有倉公¶
　鶴山先生云神農子儀能治合之齊亦必能候¶
　和氣也扁鵲倉公能候氣也亦必能合和此齊¶
　鄭氏以臆說分之太拘¶
兩之以九竅之變參之以九藏之動凡民之有疾病¶
者分而治之死終則各書其所以而入于醫師¶
鄭兩參之者以觀其死生之驗竅之變謂開閉非¶
<pb:KR4d0305_SBCK_105-5a>¶
　常陽竅士隂竅二藏之動謂脉至與不至正藏五¶
　又有胄旁胱大腸小腸脉之大候要在陽明寸口¶
　能專是者其惟𥘿和乎岐伯榆柎則兼彼數術者¶
　賈正藏五謂肺心肝脾腎並氣之所藏故得正藏¶
　之稱云又有胃旁胱大腸小腸者此乃六府中取¶
　此四者以益五藏爲九藏也六府胃小腸大腸旁¶
　胱膽三焦以其受盛故謂之府亦有藏稱故入九¶
　藏之數然六府取此四者案黄帝八十一難經說¶
　胃爲水榖之府小腸爲受盛之府大腸爲行道之¶
　府旁胱爲津滴之府氣之所生下氣象天故故冩¶
　而不實實不滿&KR0002;然此則正府也故入九藏其餘¶
<pb:KR4d0305_SBCK_105-5b>¶
膽者清浄之府三焦爲孤府非正府故不入九藏¶
也荆公死終終則盡其道而死所謂君子曰終是¶
也終亦有所以而非醫之罪也三禮辨謂分治之¶
則疾醫似非一科然僅有士八人豈非所治止於¶
&KR0022;内而郷遂都鄙各有人與¶
痬醫掌腫痬潰痬金痬折痬之祝藥劀殺之齊¶
鄭腫痬癕而上生創者潰瘍癕而含膿血者金痬¶
刄創也折瘍踠跌者祝當爲注聲之誤也注謂附¶
著藥刮刮去膿血殺謂以藥食其惡肉¶
凡療瘍以五毒攻之以五氣飬之以五藥療之以五¶
味節之¶
<pb:KR4d0305_SBCK_105-6a>¶
鄭旣刮殺而攻盡其𪧐肉乃飬之也五氣當爲五¶
穀字之誤也節節成其藥之力賈言止病曰療鄭¶
　謂五毒五藥之有毒者今醫方有五毒之藥作之¶
合黄堥置石膽丹砂雄黄礜石慈石其中燒之三¶
　日三夜其煙上著以注創惡肉破骨則盡出此五¶
藥在五穀下者以上已言用五毒攻之用此五穀¶
飬之於理爲順¶
凡藥以酸養骨以辛養筋以鹹飬脉以苦養氣以甘¶
養肉以滑養竅凡有瘍者受其藥焉¶
鄭以𩔖相養也酸木味木根立地中似骨辛金味¶
金之&KR0414;合異物似筋鹹水味水之流行地中似脉¶
<pb:KR4d0305_SBCK_105-6b>¶
　苦火味火出入無形似氣甘土味土含載四者似¶
肉滑滑石也凡諸滑物通利徃來似竅荆公以酸¶
飬骨者骨欲收以辛養筋者筋欲散以鹹養脉者¶
脉欲耎以苦養氣者氣欲堅以甘養肉者肉欲緩¶
以滑養竅者竅欲利¶
　鶴山先生云鄭氏之說牽合而滑石尤誤人荆¶
　公似近之¶
獸醫掌療獸病療獸瘍¶
鄭畜獸之疾病及痬療同醫賈此醫惟療家畜不¶
療野獸伹畜獸義通重人賤畜故獸病獸痬同醫¶
凡療獸病灌而行之以節之以動其氣觀其所發而¶
<pb:KR4d0305_SBCK_105-7a>¶
養之凡療獸痬灌而劀之以發其惡然後藥之養之¶
食之凡獸之有病者有痬者使療之死則計其數以¶
進退之¶
鄭療畜獸必灌行之者爲其病&KR0250;難知灌以緩之¶
　且強其氣也節趨聚之節氣謂脉氣旣行之乃以¶
　脉視之以知所病先攻而後養之荆公言醫師稽¶
其醫事以制其食獸醫言死則計其數而進退之¶
人言死終獸言死則亦以物之所以死不可不察¶
　也三禮辨以爲此醫似專爲牛犬之屬有勞於人¶
　者設馬別有醫(見馬/丞職)牲用其全無所事乎此¶
酒正掌酒之政令以式灋授酒材爲公酒者亦如之¶
<pb:KR4d0305_SBCK_105-7b>¶
　鄭式灋作酒之灋式作酒旣有米麴之數又有功¶
　沽之巧月令曰乃命大酋秫稻必齊麴糵必時湛¶
　饎必㓗水泉必香陶器必良火齊必得司農云授¶
　酒材授酒人以其材郷射飲酒以公事作酒者亦¶
　以式灋及酒材授之使自釀之賈功沽謂善惡郷¶
　射飲酒者謂郷飲酒郷射飲酒郷飲中有黨正飲¶
　酒賔賢能飲酒郷射中有州長春秋習射於序又¶
　有郷大夫賔賢能後以五物詢衆庶用州長射禮¶
　並是郷射飲酒或是郷大夫居州黨或是郷大夫¶
　親來臨禮故並謂之郷爲國行禮乃得公酒其百¶
　家爲族不得公酒族𥙊歩神之時合錢飲酒¶
<pb:KR4d0305_SBCK_105-8a>¶
　鶴山先生云三代盛時計口授田不許靡穀其¶
　飲酒有三惟祀德將無醉一也肇牽車牛逺服¶
　　賈用孝飬厥父母厥父母慶自洗腆致用酒二¶
　　也郷飲郷射以行三禮也意其時人雖家有酒¶
　　而群飲則執拘而將殺之必無賣酒者亦無沽¶
　酒者詩雖言無酒沽我沽字毛公音古謂再𪧐¶
　酒而鄭康成以𥘿漢榷酤後解之殊失經意郷¶
　黨沽酒市脯不食亦當爲音古¶
辨五齊之名一曰泛齊二曰醴齊三曰盎齊四曰緹¶
(音/體)齊五曰沈齊¶
鄭泛者成而滓浮泛泛然如今冝成醪矣醴猶體¶
<pb:KR4d0305_SBCK_105-8b>¶
　也成而汁滓相將如今恬酒矣盎猶翁也成而翁¶
　翁然葱白色如今鄼白矣緹者成而紅赤如今下¶
　酒矣沈者成而滓沈如今造清矣自醴以上尤濁¶
　縮酌者盎以下差清其象類則然古之灋式未可¶
　盡聞杜子春讀齊爲粢又云禮器曰緹酒之用玄¶
　酒之尚玄謂齊者每有𥙊祀以度量節作之賈五¶
　齊與下三酒及春官鬯人所造鬯酒所以異者五¶
　齊三酒俱用&KR1045;稻麴糵又三酒味厚人所飲者也¶
　五齊味薄所以𥙊者也是以下經鄭注云𥙊祀必¶
　用五齊者至敬不尚味而貴多品鬯酒自用黒&KR0112;¶
　爲之　翁(烏動/反)¶
<pb:KR4d0305_SBCK_105-9a>¶
辨三酒之物一曰事酒二曰昔酒三曰清酒¶
鄭司農云事酒有事而飲也昔酒無事而飲也清¶
酒𥙊祀之酒玄謂事酒酌有事者之酒其酒則今¶
之醳酒也昔酒今之酋乆白酒所謂舊醳酒者也¶
清酒今中山冬釀接夏而成賈其酒則今之醳酒¶
者事酒冬釀春成以漢之醳酒况之云昔酒今之¶
酋乆白酒者言昔爲乆酋亦逺乆之義故以漢之¶
酋乆白酒况之晉語云味厚寔昔毒酒乆則毒也¶
辨四飲之物一曰清二曰醫三曰漿四曰酏¶
鄭謂醴之泲者醫内則所謂或以酏爲醴凡醴濁¶
釀酏爲之則少清矣醫之字從殹從酒省也漿今¶
<pb:KR4d0305_SBCK_105-9b>¶
　之酨漿也酏今之粥内則有&KR0112;酏酏飲粥稀者之¶
　清也鄭司農&KR0003;以内則曰飲重醴稻醴清&KR1636;&KR0112;醴¶
　清&KR1636;𥹭醴清&KR1636;或以酏爲醴漿水醷后致飲于賔¶
　客之禮有醫酏糟糟音聲與&KR1636;(音/糟)相似醫與醷(於/紀)¶
(反)相似文字不同記之者各異耳此皆一物賈向¶
　者後鄭解或以酏爲醴爲醫今先鄭以爲醴共重¶
　醴爲一物又後鄭於内則注醷爲梅漿亦與先鄭¶
　不同以無正文故引之在下亦得爲一義故也荆¶
　公辨五齊之名三酒之物其物之法其名之義皆¶
　無所經見不可得而知然五齊言辨名三酒言辨¶
　物者五齊以𥙊𥙊則致其義名義之所出也三酒¶
<pb:KR4d0305_SBCK_105-10a>¶
以飲飲則致其實物實之所效也共王獨三酒則¶
　三酒以飲五齊以𥙊故也¶
　鶴山先生曰賈謂三酒味厚人所飲者也五齊¶
　味薄所以𥙊也此語未瑩五齊之醴最味厚&KR0002;¶
　曰五齊加明水三酒加玄酒以用於𥙊祀合爲¶
　十六尊可也豈有以人則飲味厚者以𥙊祀則¶
　　共味薄者哉醫(於巳/反)酏(以支/反)泲(子禮/反)酨(昨再/反)¶
掌其厚薄之齊以共王之四飲三酒之饌及后世子¶
之飲與其酒¶
鄭后世子不言饌其饋食不必具設之五齊正用¶
醴爲飲者取醴恬與酒味異也其餘四齊味皆似¶
<pb:KR4d0305_SBCK_105-10b>¶
酒　鄭意五齊之中不用餘四齊以其醴恬故取¶
入六飲其餘四齊味皆似酒者三酒味厚五齊味¶
薄故言似酒醴恬全與酒味別也¶
凡𥙊祀以灋共五齊三酒以實八尊大𥙊三貳中𥙊¶
再貳小𥙊壹貳皆有酌數唯齊酒不貳皆有器量¶
鄭酌器所用注尊中者數量之多少未聞鄭司農¶
玄三貳三益副之也大𥙊天地中𥙊宗廟小𥙊五¶
祀齊酒不貳爲尊者質不敢副益也杜子春云齊¶
酒不貳謂五齊以𥙊不益也其三酒人所飲者益¶
也弟子職曰周旋而貳帷嗛之視玄謂大𥙊者王¶
服大裘衮冕所𥙊也中𥙊者王服鷩冕毳冕所𥙊¶
<pb:KR4d0305_SBCK_105-11a>¶
也小𥙊者王服希冕玄冕所𥙊也三貳再貳一貳¶
者謂就三酒之尊而益之也禮運曰玄酒在室醴¶
醆在户粢醍在堂澄酒在下澄酒是三酒也益之¶
者以飲諸臣&KR0002;今常滿尊也𥙊祀必用五齊者至¶
敬不尚味而貴多品賈言凡𥙊祀者謂天地及宗¶
廟等五齊三酒以實八尊者五齊五尊三酒三尊¶
此除明水玄酒&KR0002;五齊加明水三酒加玄酒此八¶
尊爲十六尊案禮器云一獻質謂𥙊羣小祀當玄¶
冕三獻文謂𥙊社稷五祀當希冕五獻察謂𥙊四¶
望山川當毳冕七獻神謂𥙊先公當鷩冕雖不言¶
九獻下云大饗其王事與大饗謂祫𥙊先王爲九¶
<pb:KR4d0305_SBCK_105-11b>¶
　獻當衮冕據此一獻至九獻以此獻數約之故六¶
　服差爲三案司服四望山川服毳冕五獻社稷服¶
　希冕三獻社稷在山川下案大宗伯以血𥙊𥙊社¶
　稷五祀五嶽而社稷在五嶽上者五嶽與土地異¶
　形&KR0002;畿外諸侯服獻則尊於王朝之臣社稷號曰¶
　土神似&KR0002;王朝之臣服獻則卑於五嶽而在五嶽¶
　上者似&KR0002;王人雖微猶叙諸侯之上¶
　鶴山先生云社稷在五嶽之上自是夲等鄭康¶
　　成牽合引王人叙諸侯之上爲證非是又云古¶
　　者𥙊祀自迎牲以來凡三獻皆是王自四獻以¶
　　下皆有酬酢九獻之間尸飲酒極多¶
<pb:KR4d0305_SBCK_105-12a>¶
共賔客之禮酒共后之致飲于賔客之禮醫酏糟皆¶
使其士奉之¶
鄭禮酒王所致酒也王致酒后致飲夫婦之義糟¶
醫酏不泲者泲曰清不泲曰糟后致飲無醴醫酏¶
不清者與王同體屈也亦因以少爲貴士謂酒人¶
漿人奄士賈王致酒后致飲夫婦之義者酒是陽¶
故王致之飲是隂故后致之是隂陽相成后致飲¶
無醴醫酏不清者對下漿人共夫人致飲於賔客¶
之禮清醴醫酏糟而奉之謂夫人卑於后致三飲¶
醫酏糟上加之以清醴今后尊惟有醫酏二飲無¶
清醴旣無清醴醫酏當清今皆不清者以其后尊¶
<pb:KR4d0305_SBCK_105-12b>¶
　夫妻片合與王同體故屈夫人卑與王不同體得¶
　申故加以清醴也案序官酒人奄十人漿人奄五¶
　人皆不言士此經注皆士者爲官首當是士但非¶
　賢故不言士内小臣是奄而稱士鄭云異其賢¶
　鶴山先生云古者天子諸侯饗燕賔客王后及¶
　君夫人預獻禮故有致飲于賔客之酒自陽侯¶
　殺穆侯而奪其夫人是以大享廢夫人之禮然¶
　鄭康成又謂古者天子禮命諸侯王后禮命諸¶
　侯之夫人恐未必然¶
凡王之燕飲酒共其計酒正奉之¶
鄭共其計者獻酬多少度當足也故書酒正無酒¶
<pb:KR4d0305_SBCK_105-13a>¶
字鄭司農云正奉之酒正奉之也荆公至尊不可¶
以有司法數制之故共其計使知其不節則自戒¶
凡饗士庶子饗𦒿老孤子皆共其酒無酌數掌酒之¶
賜頒皆有灋以行之凡有秩酒者以書契授之¶
鄭要以醉爲度法尊卑之差司農云有秩酒者給¶
事中與之酒秩常也常受酒者國語曰至于今秩¶
之玄謂所秩者謂老臣王制曰七十不俟朝八十¶
月告存九十日有秩賈士庶子謂&KR0002;宫伯宿衛王¶
宫者士適子庶子其支庶耆老謂國老孤子謂死¶
王事之子則共其酒尊者得多卑者得少賜頒皆¶
有常法司農之意謂在朝羣臣親近於王緫名給¶
<pb:KR4d0305_SBCK_105-13b>¶
事中王常以酒與之故云常受酒者引王制文者¶
證秩酒如九十日日有秩膳亦如秩酒也¶
酒正之出日入其成月入其要小&KR0800;聽之¶
鄭出謂授酒材及用酒之多少也受用酒者日言¶
其計於酒正酒正月盡言於小&KR0800;¶
歳終則㑹唯王及后之飲酒不㑹以酒式誅賞¶
鄭誅賞作酒之善惡者賈直言唯王及后不㑹不¶
云世子以其酒與膳異膳羞食之正則世子亦不¶
㑹膳禽食之加世子㑹之酒亦爲加故亦㑹之作¶
酒有舊法式依法善則賞之惡者則誅責之¶
酒人掌爲五齊三酒𥙊祀則共奉之以役丗婦¶
<pb:KR4d0305_SBCK_105-14a>¶
　鄭世婦謂宫卿之官掌女宫之宿戒及𥙊祀比其¶
　具酒人共酒因留與其奚爲丗婦役亦官聮賈世¶
　婦謂宫卿之官者所謂春官云每宫卿二人故云¶
　丗婦謂宮卿之官也世婦職云及𥙊祀比其具則¶
　此酒等是送酒以徃爲世婦所役使序官奄十人¶
　女酒三十人奚三百人鄭謂奄精氣閉藏者今謂¶
　之官人月令仲冬其器閎以奄女酒女徒曉酒者¶
　古者從坐男女没入縣官爲奴其少才智以爲奚¶
　今之侍史官婢或曰奚宦女晉惠公之女名妾宦¶
　事𥘿公子亦云宦女也鄭依秋官司厲從坐男女¶
　没入縣官爲奴則奴者男女同名侍史官婢漢法¶
<pb:KR4d0305_SBCK_105-14b>¶
宦女漢時亦有此別號¶
　鶴山先生云春官丗婦主王后已下至女御事¶
　王后六宫每宫卿二人賈義以爲卿大夫士並¶
　奄人爲之左氏𥙊餘之弑譏其近刑人周公制¶
　禮必不使天子近刑人可知鄭康成多舉漢法¶
　以解經胡五峯疑此書爲劉歆所𫝊㑹者此亦¶
　其一也又云&KR0853;是有此天奄之病者非是後丗¶
　刑餘之人春秋時如二五耦皆奄趙髙元是病¶
　非刑餘¶
共賔客之禮酒飲酒而奉之¶
鄭酒正使之也禮酒饗燕之酒飲酒食之酒此謂¶
<pb:KR4d0305_SBCK_105-15a>¶
　給賔客之稍王不親饗燕不親食而使人各以其¶
　爵以酬幣侑幣致之則從而以酒徃賈禮酒饗燕¶
　之酒者謂饗燕食賔之酒也云飲酒食之酒者曲¶
　禮曰酒漿處右此非獻酬酒酳口之酒也酬幣侑¶
　幣案聘禮&KR0002;不親食使大夫以侑幣致享以酬幣¶
　亦如之諸侯來朝遣三公致享卿來聘遣卿大夫¶
　致饗致饗燕以酬幣致食以侑幣¶
　　鶴山先生云古者天子有迎送諸侯之禮如今¶
　　之饗大賔至則王乗金輅迓之有大饗於廟之¶
　　禮燕於寢之禮有戒有宿有速謂之友&KR0022;冡君¶
　　乃是與諸侯共守天下天子統天下而君之諸¶
<pb:KR4d0305_SBCK_105-15b>¶
　侯統一國而君之皆有君道上下相維相親相¶
　敬自𥘿罷侯置守尊君卑臣一人恣睢於上極¶
　情縱慾而天下瓦解土崩此焚㓕典籍隳壞先¶
　王法制之過也¶
凡事共酒而入于酒府凡𥙊祀共酒以徃賔客之陳¶
酒亦如之¶
鄭入于酒正之府者是王燕飲之酒酒正當奉之¶
　不言奉謂小𥙊祀陳酒&KR0002;歸饔餼之酒亦自有奉¶
之者以酒從徃賈以其事非一故言凡事共酒入¶
於酒正之府上云𥙊祀共奉之謂大𥙊次𥙊此不¶
言奉謂小𥙊祀經直云賔客陳酒不指斥言饔餼¶
<pb:KR4d0305_SBCK_105-16a>¶
鄭不敢正言謂&KR0002;饔餼之酒亦自有奉之者¶
漿人掌共王之六飲水漿醴涼醫酏入于酒府¶
鄭王之六飲亦酒正當奉之醴醴清也鄭司農云¶
涼以水和酒也玄謂涼今寒粥&KR0002;糗飯雜水也酒¶
正不辦水涼者無厚薄之齊賈玄謂涼今寒粥&KR0002;¶
　糗飯雜水者案内則飲内有濫無涼彼鄭云以周¶
禮六飲校之則濫涼也紀莒之間名諸爲濫言諸¶
者非一之義内則名涼爲濫參驗相當此文六飲¶
并有水涼酒正辨四飲無水涼以其水則臨時取¶
用涼則至用乃和二者並不須預辦故言無厚薄¶
　之齊¶
<pb:KR4d0305_SBCK_105-16b>¶
共賔客之稍禮共夫人致飲于賔客之禮清醴醫酏¶
糟而奉之凡飲共之¶
鄭稍禮非飱饔之禮留間王稍所給賔客者漿人¶
所給亦六飲而巳共夫人亦酒正使之三物有清¶
有糟夫人不體王得備之禮飲醴用柶者糟也不¶
用柶者清也賈留間謂賔未去留間王稍稍所給¶
賔者也故以稍言之漿人不主酒齊惟主飲上共¶
王飲此又云凡飲共之故鄭謂非時食¶
凌人掌冰正歳十有二月令斬冰三其凌春始治鑑¶
鄭正歳季冬火星中大寒冰方盛之時春秋傳曰¶
火星中而寒暑退凌冰室也三之者謂消釋度也¶
<pb:KR4d0305_SBCK_105-17a>¶
　故書正爲政鄭司農云掌冰政主藏冰之政也杜¶
　子春讀掌冰爲主冰也政當爲正正謂夏正三其¶
　凌三倍其冰鑑(音/撼)如甀大口以盛冰置食物于中¶
　以禦温氣春而始治之爲二月將獻羔而啓冰賈¶
　云正歳季冬者周雖以建子爲正行事皆用夏之¶
　正歳&KR0002;據殷周則十二月冰未堅&KR0002;據夏之十二¶
　月冰則堅厚故正歳據夏也引春秋傳火星中而¶
　寒暑退注云火星季冬十二月平旦正在&KR0047;大寒¶
　退季夏六月黄昏火中暑退證十二月寒退之時¶
　冰最盛故取之故書正爲政先鄭從之云掌冰政¶
　後鄭不從言正謂夏正於下還從正歳&KR0002;歳字向¶
<pb:KR4d0305_SBCK_105-17b>¶
　下即是周之十二月冰未厚故從子春也鑑如甀¶
　者漢時名爲甀即今甕也月令獻羔而開冰先薦¶
　寢廟在季春云¶
　鶴山先生云三正之&KR0003;自鄭康成始某以爲無¶
　啇周其實止以十一月十二月爲歳首而時則¶
　　行夏時也昭公四年申豐云古者日在北陸而¶
　藏冰(謂夏十二月日在/虚危氷堅而藏之)西陸朝覿而出之(謂夏/二月)¶
(日在&KR0295;畢蟄虫出而用冰/春分之中奎星朝見東方)𥙊寒而藏之獻羔而¶
　啓之公始用之火出而畢賦(火星昏見東方/謂三月四月中)自¶
　命夫命婦至於老疾無不受冰其藏之也周其¶
　用之也徧則冬無愆陽夏無伏隂春無凄風秋¶
<pb:KR4d0305_SBCK_105-18a>¶
　無苦雨雷出不震無菑霜雹癘疾不降民不夭¶
　札此見三代明君良臣財成天地之道輔相天¶
　地之冝與論道經&KR0022;爕理隂陽秖藏冰一事可¶
　知其賛化育之功一部左氏專以星紀時書法¶
　最宻雖丗代更革各有所尚而氣候可推¶
凡内外饔之膳羞鑑焉凡酒漿之酒醴亦如之¶
鄭酒醴見温氣亦失朱酒漿酒人漿人也賈凡内¶
外饔之膳羞謂王后及丗子并饗𦒿老孤子之等¶
以下文𥙊祀此經直云膳羞非𥙊祀也二月之後¶
皆須鑑以盛冰¶
𥙊祀共冰鑑賔客共冰大喪共夷槃冰¶
<pb:KR4d0305_SBCK_105-18b>¶
鄭不以鑑徃嫌使停膳羞夷之言尸也實冰于夷¶
槃中置之尸牀之下所以寒户尸之槃曰夷槃牀¶
曰夷牀衾曰夷衾移尸曰夷于堂皆依尸而爲言¶
也漢禮器制度大槃廣八尺長丈二尺&KR0055;三尺&KR0238;赤中¶
賈𥙊祀謂天地社稷及宗廟之等皆共鑑諸侯來朝¶
王禮之以飱及饔餼直共冰無鑑也前漢叔孫通¶
作禮器制度多得古之周制鄭君依而用之周謂¶
之夷槃漢謂之大槃是別代異名喪大記君設大¶
槃諸侯不敢與天子同名大夫云夷槃卑不嫌得¶
與天子同名其制則小也¶
　鶴山先生云漢興叔孫通作禮器制度即綿蕝¶
<pb:KR4d0305_SBCK_105-19a>¶
　儀皆其臆决故魯兩生不肯從之三代禮樂隳¶
　廢鄭康成取以證經故多乖刺¶
夏頒冰掌事秋刷¶
鄭暑氣盛王以冰頒賜則主爲之春秋傳曰古者¶
日在北陸而藏冰西陸朝覿而出之刷清也鄭司¶
農云刷除冰室當更納新冰玄謂秋涼冰不用可¶
以清除其室賈三月蠅蟲巳生公始用之四月暑¶
氣漸盛則賜及羣下北陸西陸服氏北陸言在謂¶
十二月日在危一度西陸朝覿不言在則不在&KR0295;¶
謂二月在婁四度春分時奎婁晨見東方而出冰¶
公始用之孫皓問藏之旣晚出之又早何鄭荅𡺳¶
<pb:KR4d0305_SBCK_105-19b>¶
土晚寒故夏正月納冰夏二月仲春大簇用事陽¶
氣出地始温故禮應開氷先薦寢廟是以公始用¶
之¶
籩人掌四籩之實¶
鄭籩竹器如豆者其容實皆四&KR0155;賈言四籩謂下¶
經朝事饋食加籩羞籩是也實麷蕡白黒之等鄭¶
知籩下竹器以其字竹下爲之依漢禮器制度而¶
知之云如豆者皆靣徑尺柄天亦依漢禮知之¶
朝事之籩其實麷蕡白黒形鹽膴鮑魚鱐¶
鄭蕡枲實也鄭司農云朝事謂清朝未食先進寒¶
具口實之籩熬麥曰䵄麻曰蕡稻曰白&KR0112;曰黒築¶
<pb:KR4d0305_SBCK_105-20a>¶
　鹽以爲虎形謂之形鹽故春秋傳曰鹽虎形玄謂¶
　以司尊&KR0212;之職參之朝事謂𥙊宗廟𥙊血腥之事¶
　形鹽鹽之似虎者膴䐑生魚爲大臠鮑者於&KR2042;室¶
　中糗乾之出於江淮也鱐者折乾之出東海王者備¶
　物近者腥之逺者乾之因其冝也今河間以北煑¶
　穜麥賣之曰&KR1134;燕人膾魚方寸切其&KR0254;以㗖所貴¶
　賈司農云朝事謂清朝未食先進寒具口實之籩¶
　者先鄭不推上下文𫝑𥙊祀爲義直以爲生人所¶
　食解之故後鄭不從築鹽以爲虎形左氏僖三十¶
　年周公閱來聘饗有昌歜白黒形鹽服氏云昌歜¶
　昌本之菹辭曰國君文足昭也武可畏也則有備¶
<pb:KR4d0305_SBCK_105-20b>¶
物之饗以象其德薦五味羞嘉穀鹽虎形服云剋¶
形非築玄謂以司尊彛之職參之朝事謂𥙊宗廟¶
薦血腥之事案司尊彛職除一灌有朝踐饋獻爲¶
食前二節彼又有朝獻再獻食後酳尸爲一節又¶
參少牢主人酬尸宰夫羞房中之羞復爲一緫四¶
節皆據𥙊宗廟禘𥙊之禮自血腥始皆謂毛以告¶
純血以告殺是爲告殺時有血與朝踐薦腥同節¶
耳王者備物近者腥之膴是也逺者乾之鮑及鱐¶
是也¶
饋食之籩其實&KR0037;果桃乾橑榛實¶
鄭饋食薦孰也今&KR0123;禮存者特牲少牢諸侯之大¶
<pb:KR4d0305_SBCK_105-21a>¶
　天士𥙊祀也不祼不薦血腥而自薦孰始是以皆¶
　云饋食之禮乾䕩乾梅也有桃諸梅諸是其乾者¶
　榛似栗而小賈有乾桃濕梅添五爲七籩則&KR0037;亦¶
　有乾濕取一以添前爲八籩朝事加八豈饋食而¶
　不八乎以義參之爲八不祼不薦血腥者&KR0002;天子¶
　諸侯則有室中二祼堂上朝踐薦血腥之禮大夫¶
　則無此二者自薦孰始是以皆云饋食之禮天子¶
　諸侯大夫士雖同名饋食仍有少別天子諸侯尸¶
　食前仍有饋獻二是饋孰隂厭隂厭後尸入室食¶
　乃獻大夫士則饋孰與&KR0112;稷爲隂厭隂厭前無饋¶
　獻以此爲異耳¶
<pb:KR4d0305_SBCK_105-21b>¶
加籩之實蔆芡㮚脯蔆芡㮚脯¶
鄭加籩謂尸旣食后亞獻尸所加之籩重言之者¶
以四物爲八籩蔆芰也芡雞頭也栗與饋食同鄭¶
司農云蔆芡脯羞賈知籩是尸旣食后亞獻尸所¶
　加之籩者案春官内宗云掌宗廟之𥙊祀薦加豆¶
籩以其内宗所薦明主於后又見特牲主婦獻尸¶
云宗婦執兩籩於戸外主婦受設於敦南主人獻¶
尸之時不見有設籩之事故知惟主於后也蔆芰¶
者屈到嗜芰即蔆角¶
羞籩之實糗餌粉餈¶
鄭羞籩謂&KR0002;少牢主人酬尸&KR0800;夫羞房中之羞于¶
<pb:KR4d0305_SBCK_105-22a>¶
　户侑主人主婦皆右之者故書餈作茨鄭司農云¶
　糗熬大豆與米也粉豆屑也茨字或作餈謂乾¶
　餌餅之也玄謂此二物皆粉稻米&KR0112;米所爲也合¶
　蒸曰餌餅之曰餈糗者擣粉熬大豆爲餌餈之黏¶
　著以粉之耳餌言糗餈言粉互相足賈此王當酬尸¶
　内饔進之於尸侑等者也案有司徹上大夫當日¶
　賔尸正𥙊不設内羞故於賔尸設之此天子之禮¶
　賔尸在明日則𥙊祀日當設之案少牢下大夫不¶
　賔尸者賔長致爵受酢云&KR0800;夫羞房中之羞司士¶
　羞庶羞于尸祝主人主婦内羞在右庶羞在左天¶
　子之禮賔長受酢後亦當設此内羞庶羞于尸祝¶
<pb:KR4d0305_SBCK_105-22b>¶
　及王與后但正𥙊設於祝賔尸設於侑又賔尸主¶
　人酬尸後正𥙊賔長受酢後爲異耳餌糗餈粉此¶
本一物餌言糗謂熬之亦粉之餈言粉擣之亦糗¶
之凡言互者據兩物相互今一物之上自相互故¶
言互相足内則注擣熬穀穀則大豆也穀緫名¶
　鶴山先生云朝事謂迎牲納亨以前饋食謂薦¶
　孰以後¶
凡𥙊祀共其籩薦羞之實喪事及賔客之事共其薦¶
籩羞籩爲王及后丗子共其内羞凡籩事掌之¶
鄭薦羞皆進也未食未飲曰薦旣食旣飲曰羞賈¶
喪事謂大奠時賔客之事謂饗燕時亦共其薦籩¶
<pb:KR4d0305_SBCK_105-23a>¶
羞籩鄭喪事之籩謂殷奠時於王后世子以共房¶
中之羞賈殷大也大奠朔月月半薦新祖奠遣奠¶
之𩔖言凡王后世子飲食之時用房中之羞¶
醢人掌四豆之實朝事之豆其實韭菹醓醢昌本麋¶
臡菁菹鹿臡茆菹麇(囷/字)臡(麕字/省)¶
鄭醓肉汁也昌本昌蒲根切之四寸爲菹三臡亦¶
醢也作醢及臡者必先&KR0553;乾其肉乃後莝之雜以¶
𥹭麴及鹽漬以羙酒塗置甀中百日則成矣鄭司¶
農云麋臡麋骭髓醢或曰麋臡醬也有骨爲臡無¶
　骨爲&KR0701;菁菹韭菹鄭大夫讀茆爲茅茅菹茅&KR0004;生¶
　或曰茆水草杜子春讀茆爲卯玄謂菁蔓菁也茆¶
<pb:KR4d0305_SBCK_105-23b>¶
　鳬葵也凡菹醢皆以氣味相成其&KR0250;未聞¶
饋食之豆其實葵菹蠃醢脾析蠯醢蜃蚳醢豚拍魚¶
醢¶
鄭蠃螔蝓蜃大蛤蚳蛾子鄭司農云脾析牛百葉¶
也蠯蛤也鄭大夫杜子春皆以拍爲&KR0553;謂脅也或¶
　曰豚拍肩也今河間名豚脅聲如鍜鎛賈八豆之¶
　内脾析蜃豚拍三者不言菹皆虀也¶
加豆之實芹菹兎醢&KR0055;蒲醓醢箈(音/苔)菹鴈醢筍菹魚¶
醢¶
鄭芹楚葵也鄭司農云&KR0055;蒲蒲蒻入水&KR0055;故曰&KR0055;¶
蒲或曰&KR0055;蒲桑耳醓醢肉醬也箈水中魚衣故書¶
<pb:KR4d0305_SBCK_105-24a>¶
鴈或爲鶉杜子春云當爲鴈玄謂&KR0055;蒲蒲始生水¶
中子箈箭萌筍竹萌賈饋食之豆亦與饋食之籩¶
同時而薦加豆之實亦與加籩之實同時設之&KR0055;¶
蒲蒲始生水中子者先鄭謂蒲蒻後鄭以時事破¶
先鄭也箈箭萌者一名篠筍竹萌一名簜¶
羞豆之實酏食糝食¶
鄭司農云酏食以酒酏爲餅糝食菜餗蒸玄謂酏¶
&KR0673;也内則曰取稻米舉糔溲之小切狼臅膏以與¶
稻米爲&KR0673;又曰糝取牛羊豕之肉三如一小切之¶
與稻米稻米二肉一合以爲餅煎之賈此羞豆之¶
實亦與羞籩之實同時設之言酏食者謂&KR0673;(占)與¶
<pb:KR4d0305_SBCK_105-24b>¶
糝食爲二豆¶
凡𥙊祀共薦羞之豆實賔客喪紀亦如之爲王及后¶
丗子共其内羞王舉則共醢六十罋以五齊七醢七¶
菹三臡實之¶
鄭齊當爲韲五韲昌本脾析蜃豚拍&KR0055;蒲也七醢¶
醓蠃蠯蚳魚兎鴈醢十菹韭菁茆葵芹箈筍菹三¶
臡麋鹿麇臡也凡醯醬所和細切爲韲全物&KR0002;䐑¶
爲菹少儀曰麋鹿爲菹野豕爲軒獻皆䐑而不切¶
䴢爲辟雞兎爲宛脾皆䐑而切之切葱&KR0002;薤實之¶
醯以柔之由此言之則韲菹之稱菜肉通¶
賔客之禮共醢五十罋凡事共&KR0701;¶
<pb:KR4d0305_SBCK_105-25a>¶
鄭致饔餼時賈賔客謂五等諸侯來朝也天子致¶
饔餼案掌客上公之禮醯醢百有二十罋侯伯百¶
罋子男八十罋此共醢五十罋并醯人所共五十¶
罋共爲百罋此據侯伯饔餼之禮舉中言之明兼¶
有上公與子男&KR0002;然上公百二十罋與王數同者¶
據二王之後王所尊敬者而言其同姓諸侯唯魯¶
得與二王後同其餘同姓雖車服如上公從侯伯¶
百罋而巳又案掌客上公巳下並是諸侯自相待¶
法天子待諸侯亦與之同又案聘禮待聘臣亦云¶
醯醢百罋得與諸侯同者彼别爲臣禮禮有損之¶
而益故子男之卿百罋其數多於君荆公朝事之¶
<pb:KR4d0305_SBCK_105-25b>¶
籩豆以象朝事其親所進也饋食之籩豆以象食¶
時所進也加籩加豆則以象饋之有加羞籩羞豆¶
則以象養之有羞也孝子之事其親欲致其養其¶
養也欲致其盛旣盛矣以爲未足則欲備其細旣¶
備矣以爲是養而巳弗敬不足以爲孝則又欲致¶
其敬旣備且致其敬斯可以巳矣乃&KR0002;孝子之心¶
則又欲致其難且致其美夫致其難且致其羙是¶
亦有力者所易也則又欲自致焉服其勤而致新¶
以進之則所以自致也朝事之籩其實䵄蕡白黒¶
形鹽膴鮑魚鱐朝事之豆其實韭菹醓醢昌本麋¶
臡菁菹鹿臡茆菹麇臡則所以致其飬之盛也王使¶
<pb:KR4d0305_SBCK_105-26a>¶
周公閱來聘魯饗有昌歜白黒形鹽辭曰國君文¶
足昭也武可畏也則有備物之饗以象其德羞嘉¶
榖鹽虎形鹽虎形則所謂形鹽昌本則所謂昌歜¶
麷蕡白黒則所謂嘉榖推公閱之言則凡朝事之¶
籩豆爲致其盛矣饋食之籩其實&KR0037;栗桃乾䕩¶
榛實饋食之豆其實葵菹蠃醢脾析蠯醢蜃蚳醢¶
豚拍魚醢則所以備其細且致其敬也脾析豚拍¶
物之小體蠃蚳蠯蜃及魚則亦皆物之細也此所¶
以爲備其細&KR0037;栗榛實女所用摯以告䖍也此所¶
以爲致其敬桃乾䕩則亦備其細而巳加籩之實¶
蔆芡栗脯蔆芡栗脯加豆之實芹菹兎醢&KR0055;蒲醓¶
<pb:KR4d0305_SBCK_105-26b>¶
醢箈菹鴈醢筍菹魚醢所以致其難且致其羙也¶
&KR0037;栗桃榛䕩及葵則取諸園圃而足蔆芡&KR0055;蒲芹¶
箈及筍則取之逺矣蠃蠯蜃蚳則可掇也兎鴈魚¶
則不可掇而取矣此所以爲致其難葵不&KR0002;芹之¶
美桃乾䕩不&KR0002;栗脯之羙蠃蠯蜃蚳不&KR0002;兎鴈魚¶
之羙此所以爲致其羙蓋醓可以爲盛亦可以爲¶
羙故朝事加豆皆以爲實魚可以爲羙亦可以爲¶
備栗可以爲敬亦可以爲羙故饋食加籩皆以爲¶
實也籩羞之實糗餌粉餈羞豆之酏食糝食其榖¶
出於耕耨而皆用舂治煎和之力爲多而非&KR0002;菹¶
&KR0701;之屬可以乆此所以爲服其勤而致新以進之¶
<pb:KR4d0305_SBCK_105-27a>¶
自致之道也凡𥙊祀共其籩薦羞之實者𥙊祀各¶
有所共常器籩人共其實而巳喪事及賔客之事¶
共其薦籩羞籩則王有喪事及賔客之事也非特¶
共其實而巳并以籩共之也醢人言凡𥙊祀共薦¶
羞之豆實賔客喪紀亦如之則非以共王喪事及¶
賔客之事乃以共喪紀及賔客也共薦羞之豆實則¶
共其實而巳籩豆相須而成禮籩人言共喪事及¶
賔客之事則醢人亦如之矣醢人言共賔客喪紀¶
則籩人亦如之矣喪事及賔客之事并器共之則¶
籩醢之器正以共王事故也賔客喪紀則共實而¶
已蓋掌客職喪之屬主其事者自有器也籩人言¶
<pb:KR4d0305_SBCK_105-27b>¶
共其薦羞之實者籩人官以籩名故也醢人言共¶
薦羞之豆實者醢人之官不以豆名故也籩人醢¶
人皆不言共王及后丗子之内羞而曰爲王及后¶
丗子共其内羞則此内羞非共王及后丗子乃王¶
及后丗子以此内羞共禮事而籩人醢人爲之共¶
之也丗婦及𥙊之日涖陳女宫之具凡内羞之物¶
則内羞所共爲𥙊事矣¶
醯人掌共五齊七菹凡醯物以共𥙊祀之齊菹凡醯¶
醬之物賔客亦如之王舉則共齊菹醯物六十罋共¶
后及丗子之醬齊菹賔客之禮共醯五十罋凡事共¶
醯¶
<pb:KR4d0305_SBCK_105-28a>¶
鄭齊菹醬屬醯人者皆須醯成味賈與醢人共掌¶
醯人連言醬者并豆醬亦掌王舉則共齊菹醯物¶
六十罋并醢人六十罋即膳夫醬用百有二十罋¶
是也王后及丗子之醬齊菹者以其與醢人共掌¶
賔客之禮共醯五十罋與醢人五十罋緫共爲百¶
　罋亦據侯伯舉中言之¶
盬人掌盬之政令以共百事之盬𥙊祀共其苦盬散¶
盬¶
鄭政令謂受入教所處置求者所當得杜子春讀¶
苦爲盬謂出盬直用不涷治鄭司農云散盬涷治¶
者玄謂鬻水爲盬曰散盬賈政令謂四方盬來有¶
<pb:KR4d0305_SBCK_105-28b>¶
數種處置不同故云受入教所處置也杜子春讀¶
苦爲盬者盬鹹非苦故破苦爲盬見今海傍出盬¶
之處謂之盬不用涷治者對下經䰞盬是涷治鄭¶
司農云散盬涷治者下經自有䰞盬是涷治故後¶
鄭不從盬謂出於盬池今之顆盬是也散盬煑水¶
爲之出於東海¶
　鶴山先生云苦盬自對下文飴盬不改爲盬亦¶
　可然賈謂池盬爲顆而味苦此即解盬之𩔖不¶
　用涷治因&KR0047;風起洒水於草上即結成顆盬却¶
　不味苦賈仕於長安此不可曉¶
賔客共其形盬散盬王之饍羞共飴盬后及丗子亦如¶
<pb:KR4d0305_SBCK_105-29a>¶
之凡齊事䰞盬以待戒令¶
鄭形盬盬之似虎形飴盬盬之恬者今戎盬有焉¶
齊事和五味之事鬻盬涷治之賈左氏盬虎形戎¶
盬即石盬言齊事食醫春酸夏苦之𩔖今涷治盬¶
以待戒令則齊和之¶
冪人掌共巾冪𥙊祀以䟽布巾冪八尊¶
鄭共巾可以覆物以䟽布者天地之神尚質賈據¶
經巾冪俱有鄭唯言共巾可以覆物不言冪者但¶
冪唯祗覆物其巾兼以拭物故特解巾可以覆物¶
者也下經畫布冪六彛是宗廟之𥙊是䟽布冪八¶
尊無灌是天地可知禮器云大路素而越席䟽布¶
<pb:KR4d0305_SBCK_105-29b>¶
冪彼皆據𥙊天則䟽布是𥙊天地可知舉天地則¶
四望山川社稷林澤皆用䟽布皆是尚質之義¶
以畫布巾冪六彛凡王巾皆黼¶
鄭宗廟可以文畫者畫其雲氣與四飲三酒皆畫¶
黼周尚武其用文德則黻可賈舉六彛對上經八¶
尊無鬱鬯以言宗廟有鬱鬯其實天地亦有鬱鬯¶
之彛用䟽布宗廟亦有八尊亦用畫布互舉以明¶
義言宗廟可以文者以其用畫布對上䟽布爲質¶
畫其雲氣者三禮通例所言畫者解畫皆可以爲¶
畫雲氣謂畫爲五色之雲俱無正文故言與以疑¶
之黼鄭據酒正之文而言其實酒飲之外巾皆用¶
<pb:KR4d0305_SBCK_105-30a>¶
黼黼者白與黒作斧文取今斧斷割之義周尚武¶
者周以武得天下故云尚武故用黼也用文徳則¶
黻可謂&KR0002;夏以揖讓得天下是文定天下當用黒¶
與青謂之黻兩巳相背¶
　鶴山先生云凡言畫鄭康成皆臆决以爲雲雷¶
　於義無所考以周尚武用黼夏尚揖讓用黻恐¶
　亦未盡然¶
宫人掌王之六寢之脩¶
鄭六寢者路寢一小寢五玉藻曰朝辨色始入君¶
日出而視朝退適路寢聽政使人視大夫大夫退¶
然後適小寢釋服是路寢以治事小寢以時燕息¶
<pb:KR4d0305_SBCK_105-30b>¶
焉春秋書魯莊公薨于路寢是則人君非一寢明¶
矣賈案守祧職其廟則有司脩除之其祧則守祧¶
黝堊之鄭注此雖不注脩亦是埽除路寢制如明¶
堂以聽政路天也人君所居皆曰路君日岀始出¶
路門而視朝退適路寢聽政使人視大夫大夫退¶
然後適小寢釋服服玄端又引左氏莊三十二年¶
薨于路寢得其正僖三十三年薨于小寢譏其即¶
安言此時有不信周禮故引諸文以證之所引諸¶
侯法天子六寢則諸侯當三亦路寢一燕寢一側¶
室一内則所云是¶
爲其井匽除其不蠲去其惡臭¶
<pb:KR4d0305_SBCK_105-31a>¶
鄭并漏井所以受水潦蠲猶潔也詩云&KR0123;蠲爲饎¶
鄭司農云匽路厠也玄謂匽猪謂霤下之池受畜¶
水而流之者賈謂於宫中爲漏井以受穢又爲匽¶
猪使四邊流水入焉井匽二者皆所以除其不蠲¶
㓗又去其惡臭之物秋官蜡氏云大𥙊祀令州里¶
除不蠲注云蠲讀如言圭爲饎之圭圭㓗也此云¶
蠲彼注云圭不同者蓋是三家詩故與此不同司¶
農云匽路厠後鄭不從者以其匽字與規匽豬同¶
故不從¶
共王之沐浴凡寢中之事埽除執燭共鑪炭凡勞事¶
四方之舎事亦如之¶
<pb:KR4d0305_SBCK_105-31b>¶
鄭賈宫人掌㓗清之事沐用潘煩浴用湯亦是自¶
㓗清之事勞事勞䙝之事從王適四方及㑹同所¶
舎亦如之亦如上掌凡勞䙝之事¶
掌舎掌王之㑹同之舎設梐枑再重¶
鄭故書枑爲拒司農云梐榱梐也拒受居溜水涑¶
槖者也杜子春讀爲梐枑梐枑謂行馬玄謂行馬¶
再重者以周衛有外内列賈掌舎掌閑衛不掌㓗¶
浄之事又行止之處未即有蟲可涑先鄭輙依故¶
書拒而爲溜水涑槖又拒非必是受溜水之物故¶
後鄭從子春爲行馬也虎賁氏舎則守王閑注云¶
閑梐枑此梐枑是周衛之具耳¶
<pb:KR4d0305_SBCK_105-32a>¶
　鶴山先生云梐枑爲行馬自周以來巳有之魏¶
　晉間得上賜方門施行馬其他宫府惟丞相府¶
　或有之如葬賜鹵簿之𩔖也唐李義山見今狐¶
　楚之子騊有詩云郎君官貴施行馬云¶
設車宫轅門¶
鄭謂王行止宿阻險之處備非常次車以爲藩則¶
仰車以其轅表門賈鄭知在險阻之處者下文爲¶
壇壝宫是平地有土可掘則爲壝宫明此無土可¶
以爲壝故知此山間險阻爲此車宫也仰兩乗車¶
轅相向以表門故爲轅門¶
爲壇壝宫&KR0068;門¶
<pb:KR4d0305_SBCK_105-32b>¶
鄭謂王行止宿平地築壇又委壝土起堳埒以爲¶
宫鄭司農云&KR0068;門以㦸爲門杜子春云&KR0068;門或爲¶
材門賈知王行止宿平地者以下文二者非止宿¶
之事唯有此壝宫及上文車宫爲止宿但險阻平¶
地二所不同故知是止宿平地也云委壝土起堳¶
埒者止宿之間不可築作牆壁冝掘塹爲宫土在¶
坑畔而髙則堳埒也鄭司農以㦸爲門知&KR0068;是㦸¶
者左氏隱十一年子都與潁考叔争車子都抜&KR0068;¶
以逐之故知&KR0068;即㦸也杜子春&KR0068;門或爲材門閔¶
二年衛文公居楚丘齊桓公共門材是以材木爲¶
門也¶
<pb:KR4d0305_SBCK_105-33a>¶
爲帷宫設旌門¶
鄭謂王行晝止有所展肆&KR0002;食息張帷爲宫則樹¶
旌以表門賈&KR0002;食息者非直有展習亦有食息之¶
時則張帷爲宫樹立旌旗以表門案司常云㑹同¶
賔客置旌門則轅門之等皆彼他官置之掌舎直¶
主當取具云旌門則司常所云析羽爲旌者也¶
無宫則共人門凡舎事則掌之¶
鄭謂王行有所逢遇&KR0002;住遊觀陳列周衛則立長¶
　大之人以表門賈知此者一則據上三者見夜宿¶
晝止訖今復云無宫共人門是非常之事二則云¶
無宫及人門是暫駐之事非乆停知止是有所逢¶
<pb:KR4d0305_SBCK_105-33b>¶
　遇&KR0002;有住游觀陳列周衛非如上三者爲宫¶
　鶴山先生云古者天子所次舎即名宫以車爲¶
　　宫仰車以轅表門爲轅門今之連帥以治所而¶
　號轅門失其義三代王者多省方以觀民風問¶
　𦒿老命大師采詩省耕省歛未曽少燕安於内¶
　後丗反是¶
幕人掌帷幕幄帟綬之事¶
鄭王出宮則有是事在傍曰帷在上曰幕幕或在¶
地展陳于上帷幕皆以布爲之四合象宫室曰幄¶
王所居之帳也鄭司農云帟平帳也綬組綬所以¶
繫帷也玄謂帟王在幕&KR0002;幄中坐上承塵幄帟皆¶
<pb:KR4d0305_SBCK_105-34a>¶
　以繒爲之凡四物者以綬連繫焉賈或在地展陳¶
　於上者聘禮云管人布幕官陳幣史展幣皆於幕¶
　上又賔入境至館皆展幕是幕在地展陳於上又¶
　云帷幕皆以布爲之旣夕禮明衣裳用幕布四合¶
　象宫室曰幄見顔延之幕要鄭司農帟平帳後鄭¶
　不從見下王喪張帟三重之等皆據承塵又幄巳¶
　是帳又言帟明帟非帳也先鄭又云組綬綬所以¶
　繫帷者此語未足後鄭増成其義玄謂帟王在幕¶
　&KR0002;幄中坐上承塵者掌次云朝日祀五帝則張大¶
　次小次設重帟次即幄是幄中坐上有承塵也云¶
　幄帟皆以繒爲之者以其在帷幕之内冝細宻又¶
<pb:KR4d0305_SBCK_105-34b>¶
案喪大記有素錦禇禇即幄彼喪用錦明此用繒¶
可知(三禮辨帷今壁衣也幕今拂廬帳之類帷在/堂上幕在堂下幄今之帳坐也帟今之承塵)¶
(也綬組也所/以繫四物者)¶
凡朝覲㑹同軍旅田役𥙊祀共其帷幕幄帟綬大喪¶
共帷幕帟綬三公及卿大夫之喪共其帟¶
鄭爲賔客飾也帷以帷堂或與幕張之於庭帟在¶
柩上賈朝覲㑹同皆共掌次使張之此云朝覲㑹¶
同即掌次諸侯朝覲㑹同是也此云軍旅田役即¶
掌次云師田此云𥙊祀即掌次云大旅及朝日祀¶
五帝是也此數事共帷幕幄帟綬與掌次是以鄭¶
云共之者掌次當以張也爲賔客飾者&KR0002;顧命成¶
<pb:KR4d0305_SBCK_105-35a>¶
王喪召公畢公率諸侯入與二王後皆賔客故爲¶
之飾也喪大記士喪禮始死帷堂小歛徹之及殯¶
在堂亦帷之也荆公鄭氏以爲王岀宫則有是事¶
以掌次考之則王出宫有掌次掌其法以待張事¶
幕人共張物而巳所謂凡朝覲㑹同軍旅田役𥙊¶
祀共其帷幕幄帟綬是也謂之掌事則非特掌其¶
物矣大喪共帷幕帟綬而不共幄則王方宅喪無¶
所事幄以帷幕帟綬共張喪柩而已¶
掌次掌王次之法以待張事王大旅上帝則張氈案¶
設皇邸¶
鄭法大小丈尺大旅上帝𥙊天於圎丘國有故而¶
<pb:KR4d0305_SBCK_105-35b>¶
　𥙊亦曰旅此以旅見祀也張氊案以氊爲牀於幄¶
　中鄭司農云皇羽覆上邸後版也玄謂後版屏風¶
　與染羽象鳯皇羽色以爲之賈大旅上帝𥙊天於¶
　圎丘案大宗伯國有大故則旅上帝及四望是國¶
　有大故而𥙊謂之旅張氈案者案謂&KR0451;也&KR0451;上著¶
　氈即謂之氈案設皇邸者邸謂以版爲屏風又以¶
　鳯皇羽飾之此謂王坐所置也言後版者謂爲大¶
　方版於坐後畫爲斧文言屏風者據漢法況之無¶
　正文故言與以疑之染羽象鳯皇羽以爲之¶
　鶴山先生云舜在&KR0451;琴樂正子春坐於牀上牀¶
　所以寢息案則牀也自古有牀案惟皇邸案二¶
<pb:KR4d0305_SBCK_105-36a>¶
　鄭以&KR0451;後有版染羽象鳯皇爲之荆公曰邸宿¶
　次猶漢時諸侯王俟見天子之邸或曰皇君也¶
　其言皇邸猶離騷經所謂皇輿以皇爲君斷自¶
　朱文公發之如書皇帝清問下民皇建其有極¶
　詩皇尸　旅者國有大故則旅𥙊上帝有旅有¶
　大旅¶
朝日祀五帝則張大次小次設重帟重案合諸侯亦¶
如之¶
鄭朝日春分拜日於東門之外祀五帝於四郊次¶
謂幄也大幄&KR0004;徃所止居也小幄旣接𥙊退俟之¶
處𥙊義曰周人𥙊日以朝及闇雖有強力孰能支¶
<pb:KR4d0305_SBCK_105-36b>¶
之是以退俟與諸臣代有事焉合諸侯於壇王亦¶
以時休息重帟&KR0232;帟重案牀重席也鄭司農云五¶
帝五色之帝賈五色之帝謂東方青帝靈威仰南¶
方赤帝赤熛怒中央黄帝含樞紐西方白帝白招¶
拒北方黒帝汁光紀並依文耀鉤所&KR0003;¶
師田則張幕設重帟重案¶
鄭不張幄者於是臨誓衆王或回顧占察賈言師¶
田者謂岀師征伐田獵則張幕者爲王設坐不言¶
帷者亦有可知重帟重案如上&KR0003;¶
諸侯朝覲㑹同則張大次小次師田則張幕設案¶
鄭大次亦&KR0004;徃所止居小次即位待事之處鄭司¶
<pb:KR4d0305_SBCK_105-37a>¶
農云謂諸侯相與師田玄謂此掌次張之諸侯從¶
王而師田者賈此與諸侯張之&KR0002;四時常朝在國¶
内今言朝覲㑹同爲㑹同而來故在國外與大&KR0800;¶
大朝覲㑹同一也張大小次亦如上文丈尺則减¶
耳後鄭以天子掌次不合與諸侯國内張幕故明¶
非諸侯相與師田也¶
孤卿有&KR0022;事則張幕設案¶
鄭有&KR0022;事謂以事從王&KR0002;以王命岀也孤王之孤¶
三人副三公論道者不言公公如諸侯禮從王𥙊¶
祀合諸侯張大次小次師田亦張幕設案賈&KR0022;事¶
謂&KR0002;上王大旅上帝朝日祀五帝合諸侯及師田¶
<pb:KR4d0305_SBCK_105-37b>¶
等數事王親行則從王徃也&KR0002;以王命出者&KR0002;𥙊¶
祀則容王有故不視羣臣攝之&KR0002;諸侯使臣時聘¶
殷頫王不親行則於國外使羣臣受之是王命出¶
也三禮辨古者天子之待諸侯用大賔之禮故其¶
法如此荆公云言掌凡&KR0022;之張事則在宮張事自¶
幕人掌之掌次所掌凡在&KR0022;而巳¶
凡䘮王則張帟三重諸侯再重孤卿大夫不重¶
鄭張帟柩上承塵賈䘮言凡者以其王以下至孤¶
卿大夫兼有后及三夫人巳下后與王同三重丗¶
子三夫人與諸侯再重九嬪二十七丗婦與孤卿¶
大夫同不重一而巳八十一御妻與士同無帟有¶
<pb:KR4d0305_SBCK_105-38a>¶
賜乃得帟也此諸侯謂三公王子母弟&KR0002;畿外諸¶
侯掌次不張之¶
凡𥙊祀張其旅幕張尸次¶
鄭旅衆也公卿以下即位所𥙊祀之門外以待事¶
爲之張大幕尸則有幄司農云尸次𥙊祀之尸所¶
居更衣帳賈&KR0002;宗廟自有廟門之外若外神於郊¶
則亦有壝宫之門門外並有立位言謂之張大幕¶
者以其言旅故知大幕也司農云更衣帳者未𥙊則¶
常服至𥙊所乃更去常衣服𥙊服也(三禮辨古者/𥙊祀立尸各)¶
(以死者之上服衣之故尸/有次以更衣且待事也)¶
射則張耦次掌凡&KR0022;之張事¶
<pb:KR4d0305_SBCK_105-38b>¶
鄭耦俱&KR0155;射者次在洗東大射曰遂命三耦取弓¶
矢于次賈案大射郷射耦皆兩兩揖讓&KR0155;自西階¶
郷兩楹之間履射物&KR0047;靣而射射訖又兩兩揖讓¶
降自西階次在洗東大射文以天子之次無文雖¶
六耦不同設次則與諸侯同也¶
大府掌九貢九賦九功之貳以受其貨賄之入頒其¶
貨于受藏之府頒其賄于受用之府¶
鄭大府爲王治藏之長&KR0002;今司農矣九功謂九職¶
也受藏之府&KR0002;内府也受用之府&KR0002;職内也凡貨¶
賄皆蔵以給用耳良者以紿王之用或言受藏或¶
言受用又雜言貨賄皆互文賈大府與下諸府官¶
<pb:KR4d0305_SBCK_105-39a>¶
爲長故以大夫爲之云&KR0002;今司農矣者漢時司農¶
主府蔵故史游章云司農少府國之淵案尚書一¶
曰食二曰貨己上皆言飲食訖次言貨賄故大府¶
在此也有賈者府官須有市買并須知物貨善惡¶
言貳者大宰掌其正此官掌其副貳以其物入¶
大府故也以受其貨賄之入者九貢謂諸侯九¶
貢自然有金玉曰貨布帛曰賄九賦謂畿内之¶
九賦口率出泉九職如三農園囿之𩔖亦有不¶
出貨賄者雖以泉穀爲主民欲得出貨賄者則取¶
之以當邦賦之數云頒其貨者言大府雖自有府¶
其物仍分置於衆府頒貨于受藏之府以其善物¶
<pb:KR4d0305_SBCK_105-39b>¶
頒賄于受用之府以其賤物良者以給王之用覆¶
解入内府意以其餘以給國之用覆解入職内意¶
二者善惡不同耳¶
　鶴山先生云貨爲金玉入受藏之府以給王用¶
　賄爲布帛入受用之府以貿遷之以給國用賈¶
　謂互文恐不然¶
凡官府都鄙之吏及執事者受財用焉¶
賈凡官府者謂王朝三百六十官有事須用官物¶
者云都鄙之吏謂三等采地吏謂羣臣等有事須¶
取官物者及執事者謂爲官執掌之事湏有營造¶
合用官物者皆來於大府處受財用¶
<pb:KR4d0305_SBCK_105-40a>¶
凡頒財以式瀇授之𨵿市之賦以待王之膳服&KR0022;中¶
之賦以待賔客四郊之賦以待稍秣家稍之賦以待¶
匪頒&KR0022;甸之賦以待工事&KR0022;縣之賦以待幣帛&KR0022;都¶
之賦以待𥙊祀山澤之賦以待䘮紀幣餘之賦以待¶
賜予¶
鄭待猶給也此九賦之財給九式者膳服即羞服¶
也稍秣即芻秣也謂之稍稍用之物也䘮紀即䘮¶
荒也賜子即好用也鄭司農云幣餘使者有餘來¶
還也玄謂幣餘占賣國之斥幣賈自𨵿市之賦巳¶
下並與九式事同文有交錯案九賦先&KR0022;中之賦¶
次四郊次&KR0022;甸次家稍次&KR0022;縣次&KR0022;都次𨵿市次¶
<pb:KR4d0305_SBCK_105-40b>¶
山澤次幣餘此先言𨵿市在&KR0022;中上此家稍又在¶
&KR0022;甸上所以次第不同者見事起無常鄭司農云¶
幣餘使者有餘來還者案大&KR0800;司農注幣餘百工¶
之餘與此注不同者蓋是司農互舉以相足後鄭¶
不從者聘使之物禮數有限何得有餘來還又且¶
有餘來還何得有賦玄謂幣餘占賣國之斥幣者¶
謂百官所用官物不盡歸入職幣職幣得之不入¶
本府恐乆藏朽蠧則有人占賣依國服出息謂之¶
斥幣者謂指斥與人故謂之斥幣也¶
　鶴山先生云古者關譏而不征澤梁無禁此不¶
　知何以關市有賦而𨵿市之賦何以専共王之¶
<pb:KR4d0305_SBCK_105-41a>¶
　膳服又先後鄭幣餘之&KR0003;互不同或以爲使者¶
　有餘來還或以爲百工之餘或以爲占賣國之¶
　斥幣依國服出息此書所以可疑而康成又專¶
　以王莽國服出息等弊法以證三代誤後世多¶
　矣¶
凡&KR0022;國之貢以待弔用凡萬民之貢以充府庫凡式¶
貢之餘財以充玩好之用¶
鄭此九貢之財所給也給弔用給凶禮之五事充¶
此以九職之財充足式謂九式貢謂九貢及萬民¶
之貢有餘財以共玩好器物之用謂先給九式及¶
弔用足府庫而有餘財乃可以供玩好明玩好非¶
<pb:KR4d0305_SBCK_105-41b>¶
治國之用言式言貢互文賈給凶禮之五事大宗¶
伯云凶禮哀&KR0022;國之事有喪禮荒禮弔禮檜禮恤¶
禮皆須以財貨哀之按大&KR0800;九職任萬民此上文¶
又云九功此貢即是九職之功所稅故知此是九¶
職之財也¶
　鶴山先生云旅獒以玩人喪德玩物喪志爲戒¶
　且云無有逺邇畢獻方物惟服食器用周公制¶
　禮必不專立一條以共王者玩好之用此書所¶
　以人疑劉歆之𫝊㑹¶
凡&KR0022;之賦用取具焉歳終則以貨賄之入出㑹之¶
鄭賦用用賦賈上有九貢九賦九功此特言賦明¶
<pb:KR4d0305_SBCK_105-42a>¶
兼有九貢九功亦取具焉入者謂九賦九貢九功¶
入大府出者謂分置於衆府及給九式之用至歳¶
終緫㑹計之¶
玉府掌王之金玉玩好兵器凡良貨賄之藏¶
鄭良善也此物皆式貢之餘財所作其不良又有¶
受而藏之者賈掌王之金玉玩好兵器言玉府以¶
玉爲主玉外所有羙物亦兼掌之三禮辨謂如顧¶
命所陳是也¶
共王之服玉佩玉珠玉¶
鄭佩玉者王之所帶也玉藻曰君子於玉比德焉¶
天子佩白玉而玄組綬詩傳曰佩玉上有葱衡下¶
<pb:KR4d0305_SBCK_105-42b>¶
有𩀱璜衝牙蠙珠以納其間鄭司農云服玉冠飾¶
十二玉賈玉藻謂天子所佩白玉謂衡璜琚瑀用¶
玄組絛穿連衡璜等使相承受韓詩佩玉上有葱¶
衡者衡橫也謂葱玉爲横梁下有𩀱璜衝牙謂以¶
組懸於衡之兩頭兩組之末皆有半璧曰璜故曰¶
𩀱璜又以一組懸於衡之中央於末著衝牙使前¶
後觸璜故言衝牙案詩傳衡璜之外別有琚瑀其¶
琚瑀所置當於懸衝牙組之中央又以二組穿於¶
琚瑀之内角斜繫於衡之兩頭於組末繫於璜蠙¶
珠納其間以組繩有五皆穿珠於其間先鄭服玉¶
冠飾十二玉者弁師掌五冕旒皆十二玉¶
<pb:KR4d0305_SBCK_105-43a>¶
王齊則共食玉¶
鄭玉是陽精之純者食之以禦水氣鄭司農云王¶
齊當食玉屑賈知玉是純陽之精者但玉聲清清¶
則屬陽又案楚語云王孫圍與趙簡子言玉足以¶
芘&KR0315;嘉榖使無水旱之灾則寳之珠足以禦火則¶
寳之服氏云珠水精足以禁火如是則玉是火精¶
可知云食之以禦水氣者致齊時居於路寢恐起¶
動多故須玉以禦水氣也先鄭食玉屑者研之乃¶
可食荆公又舉比齊李預得食玉法益誤矣¶
大喪共含玉復衣裳角枕角柶¶
鄭角枕以枕尸鄭司農云復招魂也衣裳生時服¶
<pb:KR4d0305_SBCK_105-43b>¶
招魂復魄于大廟至四郊角柶角匕也以楔齒士¶
喪禮楔齒用角柶楔齒者令可飯含玄謂復於四¶
郊以綏賈先鄭復爲招魂人之死者魂氣上歸於¶
天形冕仍在欲招取其䰟復於&KR0334;内故離騷有招¶
䰟篇王有七廟及寢皆復焉獨言大廟語雖不足¶
義猶可又言至四郊後鄭不從之角柶角匕也旣¶
夕禮楔貌如軛上兩未&KR0250;如枇杷抜屈中央楔齒¶
玄謂復於四郊以綏者夏采云以冕服復於大廟¶
以乗車建綏復於四郊破先鄭於四郊亦以衣服¶
掌王之燕衣服祍席牀第凡䙝器¶
鄭燕衣服者巾絮寢衣&KR0129;襗(擇音)之屬皆良貨賄¶
<pb:KR4d0305_SBCK_105-44a>¶
所成第簣也司農云祍席單席也䙝器清器虎子¶
之屬賈以燕字爲目衣服已下至䙝器皆是燕案¶
内竪及葬執䙝器以從遣車彼䙝器振飾頮沐之¶
器與此注不同彼從葬於死者¶
&KR0002;合諸侯則共珠槃玉敦(音對)¶
鄭敦槃𩔖珠玉以爲飾古者以槃盛血以敦盛食¶
合諸侯者必割牛耳取其血㰱之以盟珠槃以盛¶
牛耳尸盟者執之故書珠爲夷司農云夷槃或爲¶
珠槃玉敦㰱血玉器賈敦槃𩔖珠玉爲飾槃敦應¶
以木爲之珠玉爲飾特牲少牢敦盛&KR0112;稷郊血及¶
血以告殺當以槃盛血也合諸侯者必割牛耳取¶
<pb:KR4d0305_SBCK_105-44b>¶
其血㰱之以盟珠槃以盛牛耳者𥙊祀之時有&KR0112;¶
稷故敦中盛&KR0112;稷今盟無&KR0112;稷敦中冝盛血牛耳¶
冝在槃荆公盟必割牛耳取血相與㰱之牛耳以¶
示順聽血則告幽之物示信之由中也珠槃玉敦¶
蓋㰱血之器也珠隂精之所化玉陽精之所生以¶
隂陽之精物爲器而使掌王生服死含之物者共¶
焉則示諸侯以信之至也¶
凡王之獻金玉兵器文織良貨賄之物受而藏之¶
鄭謂百工爲王所作可以獻遺諸侯古者致物於¶
人尊之則曰獻通行曰餽春秋曰齊侯來獻戎捷¶
尊魯也文織畫及繡錦賈言凡王之獻金玉者此¶
<pb:KR4d0305_SBCK_105-45a>¶
　金玉巳下皆是擬王獻遺諸侯故云受而藏之獻¶
　遺諸侯古者致物於人尊之則曰獻者&KR0002;正法上¶
　於下曰賜下於上曰獻&KR0002;尊敬前人雖上於下亦¶
　曰獻是以天子於諸侯云獻故知金玉是獻遺諸¶
　侯者也况諸侯中兼有二王後王所尊敬自然稱¶
　獻也&KR0002;三粛之義取家語曰吾聞之君取於臣曰¶
　取與於臣曰賜臣取於君曰假與於君謂之獻以¶
　此難鄚君鄭君弟子馬昭之等難王粛禮記曰尸¶
　飲五君洗玉爵獻卿况諸侯之中有二王後何得¶
　不云獻也齊侯來獻戎捷齊大於魯言來獻明尊¶
　之則曰獻未必要卑於尊乃得言獻¶
<pb:KR4d0305_SBCK_105-45b>¶
　鶴山先生云君有饋焉曰獻賜焉則曰寡君獻¶
　之義通上下可言冨鄭公使北以死争獻納二¶
　字惜不舉此二語折虜尢切¶
凡王之好賜共其貨賄¶
賈此謂王於羣臣有恩好用燕飲而賜之貨賄者¶
也¶
内府掌受九貢九賦九功之貨賄良兵良器以待&KR0022;¶
之大用¶
鄭大用朝覲之班賜賈掌受九貢巳下大府頒之¶
内府受藏之也良兵良器冬官百工所作亦由大¶
府而來良兵謂弓矢殳矛戈㦸五兵之良者良器¶
<pb:KR4d0305_SBCK_105-46a>¶
謂車乗及禮樂器之善者以待諸侯來朝覲給頒¶
賜常給九式及弔用是大府所給也玩好之用玉¶
府所給也此又以待&KR0022;之大用明是朝覲頒賜可¶
知¶
凡四方之幣獻之金玉齒革兵器凡良貨賄入焉¶
鄭諸侯朝聘所獻國珍賈凡四方之幣獻者謂四¶
方諸侯來朝覲及遣　大夫來聘問將幣三享貢¶
獻珍異有此金玉及齒革之等覲禮所云一馬卓¶
上九馬隨之龜金竹箭分爲三享是也聘禮東帛¶
加璧庭實乗皮是也此因朝聘而貢先入於掌貨¶
賄入其要於大府乃始通之於内府也¶
<pb:KR4d0305_SBCK_105-46b>¶
凡適四方使者共其所受之物而奉之凡王及冢&KR0800;¶
之好賜予則共之¶
鄭王所以遺諸侯者冢&KR0800;待四方賔客之小治或¶
有所善亦賜予之賈即上王之獻金玉兵器巳下¶
是也彼據藏之此據用之以冢&KR0800;貳王治事或有¶
所善亦得賜予之云所善釋經中好也三禮辨謂¶
　古者君臣一體榮辱共之故列國之賔至大夫有¶
餼有饔有食則冢&KR0800;之有好賜予亦其冝也好賜¶
予猶春秋傳所謂好貨也(事見昭/公六年)¶
外府掌&KR0022;布之入出以共百物而待&KR0022;之用凡有灋¶
者¶
<pb:KR4d0305_SBCK_105-47a>¶
　鄭布泉也布讀爲宣布之布其藏曰泉其行曰布取¶
　名於水泉其流行無不徧入出謂受之復出之共¶
　百物者或作之或買之待猶給也有灋百官之公¶
　用也泉始蓋一品周景王鑄大泉而有二品後數¶
　變易不復識夲制至漢唯有五銖之行王莽改¶
　貨而異作泉布多至十品今存於民間多者有貨¶
　布大泉貨泉貨布長二寸五分廣寸首長八分有¶
　竒廣八分其圜好徑二分半足枝長八分其右文¶
　曰貨左文曰布重二十五銖直貨泉二十五大泉¶
　徑一寸二分重十二銖文曰大泉直十五貨泉貨¶
　泉徑一寸重五銖右文曰貨左曰泉直一也賈周¶
<pb:KR4d0305_SBCK_105-47b>¶
景王巳下並漢食貨志文案周景王時患泉輕將¶
更鑄大泉單穆公曰不可王不聽鑄大泉文曰寳¶
貨漢興爲𥘿泉重難用更令民鑄榆莢錢至孝文¶
有司言榆莢三銖輕易姦詐請鑄五銖至王莽居¶
攝變漢制更造大泉徑寸二分重一十二銖文曰¶
大泉直五十又造契刀形如刀直五百又造錯刀¶
以黄金錯其文曰一刀直五千與五銖錢凡四品¶
並行至莽即眞罷五銖錢異作泉布多至十品其¶
布有大布次布弟布壯布中布差布厚布㓜布幺¶
布小布是爲貨十品也其泉十品者莽居攝作大¶
泉錯刀契刀即眞作小錢幺錢㓜錢中錢壯錢元¶
<pb:KR4d0305_SBCK_105-48a>¶
鳯年更造貨布與貨錢爲十品莽以劉有金刀罷¶
契刀錯刀鄭云後數變易不復識本制據𥘿漢至¶
莽巳前而言也從孝文作五銖錢至莽丗數旣多¶
故云乆行也今存於民間有貨布大泉巳下者是¶
後莽至漢末鄭君時見行此三者案彼文其貨布¶
直云長二寸五分廣寸首長八分圜好徑二分無¶
有竒廣八分半足支長八分等十一字此並鄭君¶
目所親見以義増之王莽大泉與景王大泉亦異¶
也¶
共王及后丗子之衣服之用凡𥙊祀賔客喪紀㑹同¶
軍旅共其財用之幣齎賜予之財用¶
<pb:KR4d0305_SBCK_105-48b>¶
鄭齎行道之財用也聘禮曰問幾月之齎鄭司農¶
云齎或爲資今禮家定齎作資玄謂齎資同耳其¶
字以齊次爲聲從具變易古字亦多或賈資行用¶
也古者君臣謀宻草剏未知所之逺近問行用當¶
知多少而巳¶
凡&KR0022;之小用皆受焉歳終則㑹唯王及后之服不㑹¶
鄭皆來受賈但外府所納泉布所積旣少有小用¶
則給之&KR0002;大用即取餘府言王及后不㑹以衣服¶
異於膳羞與所加禽獸故通丗子可以㑹之也¶
司㑹掌&KR0022;之六典八灋八則之貳以逆&KR0022;國都鄙官¶
府之治¶
<pb:KR4d0305_SBCK_105-49a>¶
鄭逆受而鉤考之賈案大宰六典治&KR0022;國八法治¶
官府八則治都鄙但司㑹是鉤考之官還以此三¶
者鉤考知得失¶
以九貢之灋致&KR0022;國之財用以九賦之灋令田野之¶
財用以九功之灋令民職之財用以九式之灋均節¶
&KR0022;之財用掌國之官府郊野縣都之百物財用凡在¶
書契版圖者之貳以逆羣吏之治而聽其㑹計¶
　鄭郊四郊去國百里野甸稍也甸去國二百里稍¶
　三百里縣四百里都五百里書謂簿書契其最凡¶
　也版户籍也圖土地形象田地廣狹賈此九式用¶
九賦故以郊野以下依記大&KR0800;九賦次第以釋之¶
<pb:KR4d0305_SBCK_105-49b>¶
　彼九賦一曰&KR0022;中之賦當此官府此郊當彼四郊¶
　之賦據逺郊言之故云去國百里郊外曰野大緫¶
　之言故此野當彼三曰&KR0022;甸去國二百里又當彼¶
　四曰家稍故鄭云甸去國二百里稍三百里也此¶
　經縣當彼五曰&KR0022;縣之賦故云縣四百里此經都¶
　即彼六曰&KR0022;都之賦故云都五百里云書謂簿書¶
　者漢時以簿書記事至於餘物記事亦謂之簿書¶
　舉漢法而言書契即小宰八成取予以書契之𩔖¶
　最凡謂計要之多少以爲契要版户籍也者漢¶
　之户籍皆以版書之土地之圖有其形象即是民¶
　之田地廣狹多少皆在於圖也¶
<pb:KR4d0305_SBCK_105-50a>¶
以參互攷日成以月要攷月成以歳㑹攷歳成¶
鄭參互謂司書之要貳與職内之入職歳之出故¶
書互爲巨杜子春讀爲參互賈案司書職云凡稅¶
歛掌事者受法焉及事成則入要貳焉職内云掌¶
&KR0022;之賦入職歳云掌&KR0022;之賦出參互鉤考明知此¶
二官出内事¶
以周知四國之治以詔王及冢宰廢置¶
鄭周猶徧也言四國者本逆&KR0022;國之治亦鉤考以¶
告賈四國謂四方諸侯之國徧知諸侯之治以此¶
職文書以詔王及冢宰以其冢宰者副貳王之治¶
事故併告之荆公以三攷之爲參以兩攷之爲互¶
<pb:KR4d0305_SBCK_105-50b>¶
逆&KR0022;國都鄙羣吏之治而聽其㑹計又攷其歳月¶
日成則四國之治皆可知也然後以所知詔王及¶
冢宰廢置¶
司書掌&KR0022;之六典八灋八則九職九正九事&KR0022;中之¶
版土地之圖以周知入出百物以叙其財受其幣使¶
入于職幣凡上之用財用必攷于司㑹¶
鄭九正謂九賦九貢正稅也九事謂九式變言之¶
　者重其職明本而掌之非徒相副貳也叙猶比次¶
　也謂鉤考其財幣所給及其餘見爲之簿書故書¶
　受爲授鄭司農云授當爲受謂受財幣之簿書也¶
玄謂亦受録其餘幣而爲之簿書使之入于職幣幣¶
<pb:KR4d0305_SBCK_105-51a>¶
　物當以時用之乆藏將朽蠧賈古有簡𠕋以記¶
　事&KR0002;在君前以笏記事後代用簿簿今手版故云¶
　吏當持簿簿則簿書也賈變九賦九貢言九正變¶
　九式言九事重以其職明本而掌之非徒相副貳¶
　也其相副貳者謂司㑹八法八則之貳是也云所¶
　給及其餘見爲之簿書者司書周知入出百物以¶
　叙其財明知叙其財者所給諸官餘不盡者即以¶
　餘見爲之簿書擬與司㑹鈎考之荆公叙其財則¶
　叙掌事者之財以知其所餘受其幣則受官府都¶
　鄙凡用&KR0022;財者之幣使入于職幣則所餘及幣皆¶
　使入于職幣也上之用財但知多少而闕之非是¶
<pb:KR4d0305_SBCK_105-51b>¶
㑹王用也¶
三歳則大計羣吏之治以知民之財器械之數以知¶
田野夫家六畜之數以知山林川澤之數以逆羣吏¶
之徴令¶
鄭械猶兵也逆受而鈎考之山林川澤童枯則不¶
稅賈言三歳者三年一閏天道小成考校羣吏須¶
有黜陟故云三歳則大計羣吏之治羣吏則百官¶
也民之財用謂幣帛多少器謂禮樂之器械謂兵¶
器弓矢戈殳㦸予此等則器械之數皆知之又云¶
以逆羣吏之徴令逆謂鈎考此司書知民之財器¶
巳下川澤巳上恐其羣吏濫徴歛萬民故知此本¶
<pb:KR4d0305_SBCK_105-52a>¶
數乃鈎考其徴令也所稅稅其有山林不茂爲枯¶
則無林木川澤無水爲枯則無魚鼈蒲葦不稅之¶
荆公凡在民者皆知其數然後知羣吏徴令有當¶
否知其有當否然後可得而治正也¶
凡稅歛掌事者受灋焉及事成則入要貳焉凡&KR0022;治¶
攷焉¶
鄭法猶數也應當稅者之數成猶畢也攷者攷其¶
法於司書賈當稅者之數即上田野夫家之等&KR0022;¶
之所治有善惡皆來考於司書者以司書大計羣¶
吏之治知其功過故也荆公要貳物數之要要書¶
之貳也¶
<pb:KR4d0305_SBCK_105-52b>¶
職内掌&KR0022;之賦入辨其財用之物而執其緫以貳官¶
府都鄙之財入之數以逆&KR0022;國之賦用¶
鄭辨財用之物處之使種𩔖相從緫謂簿書之種¶
別與大凡官府之有財入&KR0002;𨵿市之屬賈賦入賦¶
是緫名執其緫謂稅入多少緫要簿書賦之所入¶
先由職内始至大府大府分致於衆府官府都鄙¶
有財入&KR0002;𨵿市之屬者司𨵿司市皆屬地官𨵿市¶
皆有出稅言屬者兼有城十二門亦有稅入¶
凡受財者受其貳令而書之¶
鄭受財受於職内以給公用者貳令者謂&KR0002;今御¶
史所冩下本奏王所可者書之&KR0002;言某月某日某¶
<pb:KR4d0305_SBCK_105-53a>¶
甲詔書出某物&KR0002;干給某官某事賈其有官府¶
八用官物而受財者並副冩一通敕令文書與職内¶
然後職内依數付之故云受其貳令書之貳令謂¶
&KR0002;今御史所冩下本奏王所可者案御史職云掌¶
賛書彼注云王有令則以書致之則賛爲詞&KR0002;今¶
尚書作詔文是其用官財者先奏白於王王許可¶
則御史賛王爲辭下職内是其貳令職内則書之¶
爲本案然後給物與之&KR0002;然職内主入職歳主出¶
職内分置於衆府職内亦有府貨賄留之者故得¶
出給¶
及㑹以逆職歳與官府財用之岀而叙其財以待&KR0022;¶
<pb:KR4d0305_SBCK_105-53b>¶
之移用¶
鄭亦參互鈎考之亦鈎考今藏中餘見爲之簿移¶
用謂轉運給他賈案司㑹參互考成彼注云參互¶
謂司書之要貳職内之入職歳之出以三官相鈎¶
考此職内逆職歳明兼有司之要貳故言參互此¶
言叙財案司書以叙其財注謂叙猶比次亦謂比¶
次職内藏中餘見爲簿書以待&KR0022;之移用更給他¶
官¶
職歳掌&KR0022;之賦出以貳官府都鄙之財出賜之數以¶
待㑹計而考之¶
鄭以貳者亦如職内書其貳令而編存之賈職内¶
<pb:KR4d0305_SBCK_105-54a>¶
云凡受財者受其貳令而書之此官主出所出亦¶
皆由上令所出前後不同亦皆書其貳令編存爲¶
案以待㑹計而攷之也¶
凡官府都鄙羣吏之岀財用受式灋于職歳¶
鄭百官之公用式灋多少職歳掌出之舊用事存¶
焉賈以其岀財用皆爲有事事有舊法用有常職¶
歳出財皆有舊法式在於職歳故須受法於職歳¶
也¶
凡上之賜予以叙與職幣授之及㑹以式灋賛逆㑹¶
鄭助司㑹鈎考羣吏之計賈鄭謂叙受賜者之尊¶
　卑王與冢&KR0800;所有小賜予之事以叙與職幣授之¶
<pb:KR4d0305_SBCK_105-54b>¶
至歳終㑹計之時則以式灋賛助司㑹鈎考㑹計¶
　之事故云以式灋賛逆㑹職内以貳官府都鄙之¶
財入之數此職歳以貳官府都鄙之財出賜之數¶
　二官一出一入皆書其貳共相鈎考¶
職幣掌式灋以歛官府都鄙與凡用&KR0022;財者之幣¶
鄭幣謂給公用之餘凡用&KR0022;財者謂軍旅賈職幣¶
　主餘幣給諸官之用亦依灋式與之故云掌式灋¶
　以歛官府巳下之幣幣則餘幣也以此官主歛餘¶
幣故知幣謂給公用之餘別言用&KR0022;財謂國之大¶
事惟有軍旅¶
振掌事者之餘財皆辨其物而奠其録以書楬之以¶
<pb:KR4d0305_SBCK_105-55a>¶
詔上之小用賜予　抍(音蒸之上/聲枚/也)¶
　鄭振猶抍也檢也掌事謂以王命有所作爲先言歛幣後¶
　言振財互文奠定也故書録爲禄杜子春云禄當爲録¶
　定其録籍司農云掲之&KR0002;今時爲書以著其幣賈振者¶
　抍也撿也以財與之謂之抍知其足剰謂之撿職幣撿掌¶
事者有餘則以受取故云振掌事者之餘財知掌事以王¶
命有所作爲以上經官府已下是其國家常事此别言掌¶
事是王命有所作爲先言歛幣後言振財互之者凡用國家¶
財物皆先振而後歛今於上文直言歛不言振財有餘亦歛¶
之可知上經歛得幣皆當辨其物知其色𩔖及善惡而奠¶
其録者謂定其所録簿書色別人一府以書掲之者謂府¶
<pb:KR4d0305_SBCK_105-55b>¶
別各爲一牌書知善惡價數多少謂之掲小賜予此謂常賜¶
　予玉府王之好賜内府王冢宰之好賜此二者非常賜外府¶
　及典&KR0093;枲三官言賜予與此職幣同是國家常賜予¶
歳終則㑹其出凡&KR0022;之㑹事以式法賛之¶
賈以其職幣主出故歳終與司㑹㑹之下賛之亦賛司㑹¶
　之㑹事三禮辨振猶舉也亦幣餘之屬也(巾車凡車之毁折/入齎于職幣此亦)¶
(餘財/之𩔖)定其録而掲之但掌其籍而不私其財耳古者上下¶
　相信而吏姦不行方率作興事之&KR0004;其予財固稍寛也¶
　有餘則歸之公上冝矣¶
重挍鶴山先生大全文集卷之一百六¶
