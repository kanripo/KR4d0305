# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:49.031860
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0575-003鶴山先生大全文集-文集三.
<pb:KR4d0305_SBCK_003-1a>¶
重校鶴山先生大全文集三¶
古詩¶
　　　送趙茶馬(師㞧)東歸¶
又因送客朝京闕意行偶過山之陽檻開岷嶺半天¶
雪簾捲峨眉千丈岡斷霞明空暮江白宻隂藏雨秋¶
原香客歸便可報明主滿川看看秔雲黄¶
　　　李參政(壁)生日(二首)¶
湖淺霜鴈寒天髙老龍蟄悠悠瀛海間時運逓消息¶
黃鐘一龠囬槁瘁亦敷澤茹茅趣連征墐户同一闢¶
向來屯隂地有果終不食存之迺天意斯道古根極¶
公論無消磨物情自喧寂喧寂安足計秋雲卷無跡¶
<pb:KR4d0305_SBCK_003-1b>¶
請公護景光春事勤種植明朝揆&KR0004;度萬象好顔色¶
(至後/一日)二年老翁泉親酌石林壽林翁硬如石跌宕杯舞¶
手酡顔照湖山麗藻濯花柳牛頭望蟇頥隔闊幾煙¶
岫江梅驛堪&KR0009;湖水觴可侑林丘一曲閒事業千載¶
就屢空有真實萬變無雜揉用之還帝師歸則赤松¶
友蟠桃堪一嘗丗味不同嗅得書方醉歌癡絶記前¶
守¶
　　　次韻郭方叔諸公借胡致堂賞梅至夜賦詩¶
玄隂作秋冬殺氣寓風雪圡&KR0055;候蟲閉山静飛鳥絶¶
誰知無邊春萬古長不㓕或暢然以舒或凝然以結¶
或聚爲融和或散爲騷屑又嘗以此觀諸人生意不¶
<pb:KR4d0305_SBCK_003-2a>¶
斷長如薫咸陽宫殿氣成霧忽作芒碭山澤雲神爵¶
甘露來紛紛畫堂巳入王政君人從動後觀變態誰¶
於起處探絪緼淺者&KR0002;爲見夜氣長如神儻知起㓕¶
幻便省消息眞如何天機之淺者但識人間桃李春¶
　　　　次韻劉左史(光祖)王亭觀梅¶
南山有佳境天作而地藏誰其捜抉之主者今歐陽¶
時當冬候最靉靆雲無光爛嚼暗香句浩歌黄竹章¶
詩成物有主意逺天無旁衆賔從老守遥林拱孤芳¶
氣味自爾殊凡卉不敢香芸芸天壤間何草冬不黄¶
獨此冰雪質老氣磨蒼蒼便如身㓗人昜知復難忘¶
頗懷熈豐日羣妍偃冰霜皓然深衣老春風貯肝腸¶
<pb:KR4d0305_SBCK_003-2b>¶
抉開第一機還作桃李郷終然和鼎實以侑千歳觴¶
三嗅幾而作臨風倍輕狂¶
　　　　題潼川倅㕔先得月樓¶
濃雲捲&KR0456;衡嚮北天風不揺萬響息蟇行爬沙踏科¶
曰顧莵茫洋長在腹本來全體自分明日用其間人¶
莫識弄丸之暇劃&KR0002;逢𥬇拍䦨干我先得¶
　　　　和宇文漢州　乞房樓記詩¶
房公胷中妙刀尺翦刻玻璃貯寒碧今侯着樓於其¶
上竹色荷光得良覿詩來殷勤問故侯别日雖賖情¶
轉宻因思當年飛蓋遊鷗鷺不驚潛鯉出春濃雪絮¶
人影亂秋老雲松半天屹蘇公二十四橋月尚愛西¶
<pb:KR4d0305_SBCK_003-3a>¶
湖風月夕江山好處餘戀嫪縱不即人人自即况今¶
簷撩雲與齊激楚髙歌友朋集向來寒乞翻自嗤詩¶
掃黄泥巳無迹功名老我後加鞭文字餘人先奪席¶
欲搜萬象供刻畫自有此湖難此筆終當爲君記斯¶
遊摹冩蒼顔眞六一¶
　　　約許侍郎(奕)諸公酒半宋正仲(徳之)至自都城¶
人生能得幾囬別一别公來四千日我&KR0016;紫馬出行¶
春公&KR0204;黄扉入當夕誰知行止不關人解后天涯復¶
同席方㸔紫陌爛紅英忽復濃隂顆青實斷霞明¶
空白日靜過雨穿林亂雲濕如夢如夢夢邪非曰歸¶
曰歸歸未得&KR0526;南山崒東流斷關西雲霾北風急酒¶
<pb:KR4d0305_SBCK_003-3b>¶
逢故人一吸昜語及新事百憂集試問吾歸將何歸¶
梓州遂州有何擇况有青山老居士千&KR0016;東來闖然¶
入更得可人髙帝孫又忻末至臨卭客儘判三日作¶
狂醒要話十年胷愊塞¶
　　　登元祐閣次韻李左史(&KR0811;)所和范瀘州(于長)詩¶
飄風吹面酒無力萬響揺揺不停息主賔巉然立分¶
鼎抑抑威儀長不忒冰槃時薦櫻筍香烏&KR0093;快洒薔¶
薇墨夜深山靜天四垂悠然發我眞聞識¶
　　　臨川過(椿年)永叔植慈竹義木於庭迺榜其¶
　　　　　堂曰慈義索余詩¶
冬笋與霜堇孝可使之生老槐與枯荆義可使之榮¶
<pb:KR4d0305_SBCK_003-4a>¶
芸芸天壤閒何物非吾誠根心貫芽枿影響於形聲¶
過君資孝友早識眞重輕一時東南彦意氣何相傾¶
虚几隱天&KR0284;深居觀物情慈竹吾父子義木吾弟兄¶
夜簷月送影晝户煙輸晴與我一般意乃作堂堂名¶
竹根頭&KR0766;&KR0766;下覆復上承木以同本故葉葉皆相親¶
承覆匪強合相親誰使令兹有靡不有斧斤日丁丁¶
願言厚封植歳晚長青青¶
　　　潼川憲司拓圃築亭取康節語名以四春得¶
　　　　古詩十二韻¶
皇天平四時不以秋先春仕人奉天職不以徳後刑¶
次序固云然表裏元相因方春布陽煒萬物皆精神¶
<pb:KR4d0305_SBCK_003-4b>¶
當秋乃揫歛黄落山川貧天機之淺者榮悴爲戚忻¶
誰知天地心於此常肫肫旣嘗驗諸理又以取諸身¶
四德孰非元四端孰非仁刑威雖時用生意固長存¶
四時長有春吾聞邵子云觸事識&KR0004;心乃以名吾亭¶
　　　遂寜社稷壇與風雷雨師之壇混爲一區其¶
　　　　　間多悖禮者某偶攝郡事因爲隨事𨤲正¶
始余求諸社窮巷窈而曲草隂荒蒙茸林影亂樸樕¶
其中有屋廬其下主以木社稷風雨雷皆於此乎告¶
趨闇不求陽如叢祠而局就簡不辨方如古墓而族¶
引我拜平上髙床&KR0013;茵褥使我視所陳紙幣薦薌燭¶
爵不以坫寘酒不以茅縮牲不以碑麗齋户不以𪧐¶
<pb:KR4d0305_SBCK_003-5a>¶
於禮無所稽承訛巳云熟從之則咈余不從亦違俗¶
是心旣不慊雖暫亦爲瀆屋不受天陽此豈容有屋¶
先昜其甚者餘事踵相屬其有不逮爲則以告新牧¶
　　　　次韻張太愽(方)見貽(二首)¶
門前車馬塵滔滔試問有誰閒似我夜燈照出千古¶
心曉䆫掣破重𤣥鎻¶
别後幾如隔丗人閒中認得當年我清風應傍𥬇譚¶
來明月不隨門户鎻¶
　　　再次韻¶
眇觀千載苦無人窺見一毫先有我雋敏旣爲文采¶
誤髙明又&KR0013;玄虚鎻¶
<pb:KR4d0305_SBCK_003-5b>¶
我嘗妄意於古人子今用力苦先我安得從容長似¶
今借子玉匙發關鎻¶
　　　次韻張太愽(方)得余所遺二程先生集辯二¶
　　　　　程戯邵子語¶
文字未科斗圗書未龜龍粲然天地間此理觸處逢¶
是謂象之祖而爲數之宗昊犧古神聖先得人所同¶
文因而繇之旦出亦並雄訖于我孔聖天命滋益恭¶
渾然一理貫宻察而從容辭變與象占四者固所崇¶
推辭以知變象占在其中荒荒𥘿漢後學者昧所從¶
不以災異㑹則以虚無通天開周程子昜道乃復東¶
動靜靜復動終始始而終上承千年緒下起百丗風¶
<pb:KR4d0305_SBCK_003-6a>¶
同時有邵子講道于伊嵩天地之運化隂陽之無窮¶
即物驗消長先幾知&KR0123;凶邵子極道數獨立幾無戎¶
(助也見/詩注)二程自周孔爲時開夢夢其歸則一耳昧者結¶
忡忡學之將柰何矧余倍顓蒙要知羲皇心須踏周¶
孔蹤¶
　　　虞萬州(剛簡)生日¶
春風吹我游錦官客眸飽作滄江觀鶴飛自由白日¶
靜山來不斷平野寛主人聞客倒口徙迎案頭㸃昜朱¶
未乾速呼朋儔俾接席又遣兒女來拜前館中列鼎¶
食客衆堂後鳴鍾聚&KR0204;千客來輙留張坐飲客醉復¶
與開榻眠主人投閒六年乆禄廩不繼胡能然問之¶
<pb:KR4d0305_SBCK_003-6b>¶
主人𥬇不言神情散㓪心常閒向來曾於我乎貸至¶
今尚質黄金盤又聞吾兄市橋尉假五十萬青銅錢¶
橐中似爾空亦屢門外車馬紛闐闐其間猶有不知¶
者誤謂公子非儒酸誰知出分本無幾况復奉賜隨¶
分班知之不知吾何恤日用飲食於其閒西京相裔¶
平通侯輕財重義無敢先三年田家未云乆便懐冨¶
貴譏南山節侯有子韋少翁亦以明經丗其傳爵之¶
附庸有何薄徑欲忍愧從夷蠻人於居約視所守又¶
以乆近察所安近而不渝儻可勉乆而無怨良獨難¶
不須逺求漢諸公姑復近攷今時賢雖云暫間未嘗¶
約一念長作膏火煎戚然不能以一日寜復如君之¶
<pb:KR4d0305_SBCK_003-7a>¶
六年泉無晝夜蓋有本潦有朝夕繄無源歸來試與¶
友朋道言之孔易行維艱厥今人物𦕈然甚天道豈¶
不於君還友朋請書爲君壽更祝養素勤加餐¶
　　　董侍郎(居&KR0105;)生日¶
后皇一念根至仁地雖&KR0047;北民吾民一二指搐不可¶
信彼動此應關諸身人言犬戎相噬吞彼蚌鷸耳吾¶
漁人大國信誓方重申時遣&KR0155;勺蘇窮鱗有狼其心¶
不我恩嚢書赤白驚嚴宸帝曰可矣予其征臣某¶
奉詔之淮濆臣某董師留漢濵西南憂顧誰其分我¶
有從槖之親臣時其動靜制主賔自闑以外惟將軍¶
邊頭赤子方寢薪斾旌悠悠鳥烏馴將軍羽扇白綸¶
<pb:KR4d0305_SBCK_003-7b>¶
中且將沈靜弭放紛邇來丗道波沄沄士爲欲縛迷¶
天眞開禧戎首終身焚未聞先事人有言大官一唱¶
和者羣前而和之後云云厥今狂猘先狺狺事勢不¶
與開禧倫方拯摯獸招飢蚊此何爲者祗自塵志士¶
憤惋三軍顰置之不治虎患存治之不勝桃蟲拚勝¶
之不盡窮獸奔盡矣復與誰爲鄰譬諸白黒方交枰¶
彼據腹脇吾邊唇養成持勢猶不均况彼攻奪吾逡¶
廵局勢往往隨時新不有妙手誰彌綸人才生丗厥¶
有因帝賚天假崧降神一心可以位乾坤浮雲軒冕¶
何足論祝公早還要路津并包衆智資多聞倡明大¶
義清妖氛攜持令譽歸麒麟蹇余不能康丗屯浯溪¶
<pb:KR4d0305_SBCK_003-8a>¶
有石髙嶙峋儻能奔走東郭㕙¶
　　　王緫領(鈆)生日¶
皇天覆后土藐然中爲人職職萬同宇何所非吾仁¶
一二指搐耳動且關嚬呻置之非害事尚欲求其信¶
矧今我赤子犬羊所噬吞養之將遺患迫之幾寡恩¶
猶以赤子故未忍窮追奔蠢彼不我徳羽書驚嚴宸¶
帝曰斯可矣戎首將自焚一軍戍江介一軍留漢濵¶
雨中徹桑圡火後憂突薪又念蜀上游擢才餉吾軍¶
蜀力如蝸涎僅足以濡身云胡走荆楚坐視空川秦¶
天下本一家奚必爾我分獨憐去天逺緩急呼不聞¶
公今從此升於國擬丗臣家有憂民譜切磋及兹辰¶
<pb:KR4d0305_SBCK_003-8b>¶
直前明分義郤立思本根豈但無怨公此志長光新¶
抑使蜀父兄壽公以峨岷¶
　　　歌詩三十五韻送前知隆慶任侯(逢)赴召(九月)¶
向來虎豹蹲天關啄噉人命無敢干任侯于時外小¶
官有筆如刀剚權姦權姦未夷骨先寒有開天誅亂¶
旋刋寘我宗社于山安忽焉𠋣伏不可摶天心克復¶
理好還是時増秩綸言攽扶聳義烈増壯顔邇來十¶
載國歩艱思以吉士儀清班侯今以選賜之環進退¶
語黙人所瞷侯以時考以事觀慶元眎今奚昜難浮¶
驂妄轍紛多端大車檻檻長自閒中原胡塵暗河山¶
行人載書墨未乾深仁大信而敢奸彼民元黄走壷¶
<pb:KR4d0305_SBCK_003-9a>¶
簞我復翦刈如草菅惟　皇上帝憫人寰嗚呼言之¶
鼻辛酸侯&KR0006;去去心體胖允矣直道非俗觀士所欠¶
者非朝冠要令反覆耐乆看前陳亟與攄肺肝且使¶
志士興長嘆讙言此士嘗譏韓始終激烈心如丹寘¶
名大小任公間¶
　　領客君子軒木芙蓉盛開分韻得紅字¶
　　　白煒司節青女戒霜草木落而變衰春秋¶
　　　忽其代序偶偕勝引往踐蕭辰得之&KR0002;驚¶
　　　褰芙蓉於木末懐哉無斁知松栢於歳寒¶
　　　客有誦韓公叢紅之章或遂舉白傅車斜¶
　　　之例觥籌多又詩令載嚴旣訖賡詶寕無¶
<pb:KR4d0305_SBCK_003-9b>¶
　　　序引¶
天公冨萬有盈宇何充充秋風一揺落所得縁手空¶
忽於臞悴中覩此寒露叢天然眞冨貴送盡人間窮¶
雅傳與騷經凡卉亦見容胡爲抱昭質一盻獨未䝉¶
或訝木末褰或比水間紅至近前上處至明日方中¶
碩人亦俁俁於此猶不逢莫我知矣夫佇立看秋風¶
　　重九後三日後圃黄華盛開坐客有論近丗¶
　　　菊品日繁未經前人賦詠惟明道甞賦桃¶
　　　花菊外此無聞焉因相與第其品之稍顯¶
　　　者各賦一品某探題得桃花菊¶
南陽有佳人&KR0013;服長脩姱黄中粲有章秀外青無華¶
<pb:KR4d0305_SBCK_003-10a>¶
朝飲晉柴桑夕餐楚長沙惟與髙人處恥作流俗夸¶
元都有俗士品格固爾差遺之以潘沐強欲相塗搽¶
南陽𥬇謝遣於此我何加遊女蕩春風漁人眩紅霞¶
爾比子於是豈欲相疵瑕卿自用卿法吾亦愛吾家¶
&KR0009;聲謝程子爲我刪此花¶
　　　次韻薛祕書(紱)見遺玉臂格謝書則堂扁額¶
人心之精微未動孰爲判邪正介然形君子小人斷¶
熈熈大雅歌洋洋關睢亂或覘時安樂或識丗屯難¶
是惟言出口矧復書脫腕至著恢人文至微極幽贊¶
或者藏其心外飾徒璀璨誰知敬肆間徳之所聚散¶
卓哉符溪老吾道資禦捍萬殊錯揉中獨識一理貫¶
<pb:KR4d0305_SBCK_003-10b>¶
反躬事省察憤丗興寤嘆揭堂闡斯則絶識陋秦漢¶
於余或有所相謂畫可玩無物報瓊瑶作詩附筆諌¶
　　　飛雪亭¶
自荆入蜀路險絶墨猿聲中膽欲折萬州江頭舎舟¶
楫又趣擔簦窮岌嶪危磴連雲如積鐵亂石砭足十¶
九跌僕夫流汗馬&KR0269;舌遥望盤龍拄天脅懸瀑落嚴¶
噴霏屑中間有亭曰飛雪十里隂風寒入髪人言此¶
地無六月火雲射地人不暍誰知利欲所熏灼以身¶
試險車結轍伐性焚和大如烈試於此亭解覊紲呼¶
取大斗酌甘㓗一飲令君消内熱¶
　　　張義立(方)得古井以木爲甃命曰亨泉而求¶
<pb:KR4d0305_SBCK_003-11a>¶
　　　　余詩¶
井居安其地井通會其時地維人所宅時乃天之爲¶
方冬羣動息水徳潛清漪而隨春木&KR0155;環頂沃華滋¶
性情固下潤功用由上齊(音/躋)孰&KR0002;無事中一降一騰¶
之是理契天運逵觀正在兹張侯得木井妙製參皇¶
犧其間相生意似昨俗人知堙廢幾何年而獨與侯¶
期書來屬共賦此理難下詞但於井之象發我深沈¶
思且如&KR0004;升五㤗通人所資乃於巽入坎中含兊承¶
離通塞靡自遂睽遇&KR0002;有司坎惟生於一孚實以爲¶
基丗途自亨否我德無成𧇊屬侯善䟽瀹母俾纎塵¶
緇不食吾不即食之吾不私小大隨所汲辯義而審¶
<pb:KR4d0305_SBCK_003-11b>¶
施客來問出處爲誦亨泉詩¶
　　　重陽分韻得放字¶
層雲生夕霏寒雨濕青嶂平生愛九九誰謂不可仗¶
盈盈黄鞠華采采鬱金鬯㸃撿&KR0109;䄂閒清芬固無恙¶
門前秋隂隂席上春盎盎惟餘憂時心忽忽未肯放¶
鶴山先生大全集卷之三¶
