# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:51.675525
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 57
#+PROPERTY: FILE SB04n0575-058鶴山先生大全文集-文集五十八.
<pb:KR4d0305_SBCK_057-1a>¶
重校鶴山先生大全文集卷之五十八¶
　字說¶
　　髙不器字說¶
吾兄髙瞻叔冠其子斯道字之曰不器而屬余發其¶
義夫道與器固有形而上下之辨實則未嘗相離也¶
而學記乃曰大道不器則道器容有可離邪隂陽盪¶
摩而五行異質四時異氣此形而下者也而無聲無¶
臭所以爲聚散屈信之始則形而上者固豈得而離乎¶
此其在人也得乎天之理以爲性則形而上者也得乎天¶
之氣以爲生則形而下者也性根乎理爲仁義禮知則¶
無有不善氣聚成形有隂陽剛柔之偏則於是乃¶
<pb:KR4d0305_SBCK_057-1b>¶
有善不善形焉爲嚴毅爲幹固者剛也爲矯訐爲¶
疆&KR0064;亦剛也爲巽順爲慈惠者柔也爲懦弱爲佞邪¶
亦柔也彼剛柔而不善殆沽濫苦窳之器無所用之也夫¶
其善者乃猶未免於可器焉然則雖夷吾之治子貢¶
之逹而其用有窮與其充之以至於不可器也充之柰¶
何凡囿於氣質而不知返諸徳性安於功利而不知本於¶
道&KR0105;玩於文采而不知約於義理凡此者豈但可器而巳¶
中庸之末凡八引詩自衣錦尚綗不愧屋漏充之至於¶
無倫擬無聲臭而後爲篤恭之極功斯道年少初學雖¶
未可驟語以此然聖賢之學先後本末如此斯道所當¶
知之以爲入德進道之序期無&KR0018;吾兄冠字之意云¶
<pb:KR4d0305_SBCK_057-2a>¶
　　　髙不妄字&KR0003;¶
兄子髙斯得夲名斯信故吾兄字之曰不妄言斯之¶
未能信則不敢妄謂自信也寶慶元年更名斯得¶
&KR0024;愽士弟子貟紹定二年舉進士甲科授文林郎利¶
州觀察推官過我于靖一日從容問予曰夫名以制義¶
字以配名今更名則夫字也改諸巳乎予曰㓜名冠字¶
所以共天命而視父志由周以來未之有改也春秋二¶
百四十二年諸侯大夫之更名者僅有楚二君趙鞅¶
夫皆有爲而然外此則雖臣同於君亦不之避乃&KR0002;¶
字之有改則又所罕見如叔向而又云叔譽子産而又¶
云子羙此莫可攷雖然攷諸義而恊雖母改焉可也¶
<pb:KR4d0305_SBCK_057-2b>¶
且合乾震而爲无妄乾之剛自外來而爲震之主於¶
内&KR0004;九實當之其爻曰无妄徃&KR0123;其象曰无妄之¶
徃得志也夫以陽變隂以剛立柔以實主虚以天¶
用人此純乎天地之動至誠而不妄者也是惟不動¶
動則得其所願故程氏傳曰誠之於物無不能動以¶
之脩身則身正以之治事則得其理以之臨人則人¶
感而化無所徃而不得其志也嗚呼&KR0002;是者使有一¶
毫之妄疇爾邪楊子雲謂處仁宅由義路正禮服¶
明知燭執信符君子不動動斯得矣亦此意之推¶
然而無妄之繇&KR0143;爻象更相發明自一卦之號而言則徃¶
乃有妄故曰無妄之徃何之矣自六爻之主而言則以¶
<pb:KR4d0305_SBCK_057-3a>¶
无妄之道而動故曰徃&KR0123;而得志别文申義兄以貫動¶
静之幾微發誠明之分際其示學者復性之要閎逺¶
而切近不&KR0002;子雲之混而無别也斯得歸試以白其¶
大人相與審訶焉¶
　　　虞退夫字說¶
雝國虞兟親迎于靖問奚字曰昔者名玆吾伯父¶
字以義夫迨㪅今名則仍故字也每惟古人名字未¶
甞不相覆盍爲我昜之予請易以&KR0370;夫&KR0370;夫請其¶
義予曰先之爲字從之從人今曰二先則有二人並進之¶
象故字書釋之曰進而衛氏元包於蹇於鼎皆有¶
是義夫樂於進而戚於退者人之常情也而不知天下¶
<pb:KR4d0305_SBCK_057-3b>¶
之理一進一&KR0370;實相爲用焉以八卦言之坤生震之一¶
陽則&KR0370;者進乾生巽之一隂則進者退故易中凡¶
言進&KR0370;者必巽體而大壯上六則震震巽之反也此¶
進&KR0370;之相爲用者也然以一歳言之自冬之中及春¶
之分此陽進之半也於是火出於卯南而農事起至¶
于夏至則極矣火昏中而暑&KR0370;&KR0370;則陽化爲柔而¶
成萬物自夏之中及秋之分此隂進之半也於是火伏¶
於酉北而農功畢至于冬至則極矣火旦中而寒&KR0370;¶
&KR0370;則隂變爲剛而生萬物推此則天地之功用皆起¶
於&KR0370;蓋不退則無以爲進而銳於進焉祗所以爲&KR0370;¶
耳&KR0370;夫曰隂陽剛柔之大分吾旣得而聞命矣其在¶
<pb:KR4d0305_SBCK_057-4a>¶
人焉何如其爲力也曰志與血氣相爲進&KR0370;義理¶
與物欲相爲進&KR0370;今夫忿山慾澤趨者成市而能柅¶
車曵輪視之如仇名場利區張&KR0209;成雲而能回慮郤¶
顧棄之如遺人見其&KR0370;然&KR0002;無能吾見其進而未巳¶
也不寜維是夜之漏刻常&KR0370;五啇以禆於晝是退¶
者常少而進者常多也陽化爲柔則日銷月鑠隂¶
變爲剛則旦異夕殊是&KR0370;者用半而進者用全也使¶
人之於血氣於物欲茍有决然勇退之意則日銷月¶
鑠於彼而志也義也巳旦異夕殊於此是又不止相¶
爲進&KR0370;而巳耳&KR0370;夫舎然曰敢不敬事斯語乃次第¶
其說以予之¶
<pb:KR4d0305_SBCK_057-4b>¶
　　　　李季相字說¶
嘉定十五年子被命造朝道武昌眉山李公制梱上¶
㳺修通家之好見其二子而謂子曰鏐未之字也予¶
曰名受之父母字受之賔予何足以知此蓋鏐金¶
之羙者乃爲公賦棫樸之亂公曰冝以相字之後¶
數年予以言事遷靖馮君去疾以字說&KR0009;予亦¶
旣識其事發其義矣又數年予歸自靖季相擕馮¶
說過予曰願爲我申之予毎疑相之爲質未有所本¶
而毛鄭以來相承爲然意者天道流行各正性命則¶
純壹不貳者也隂陽之交&KR0017;神之會則得於氣感者¶
乃有昏明粹駮之異旣云氣感則於是有相之名蓋相¶
<pb:KR4d0305_SBCK_057-5a>¶
近於質而不同質以形言相以氣言渉於氣形則於¶
是聖而罔念則爲狂矣愚而百倍其能則爲明矣¶
今公之所以字其子則曰此金玉之相也季相膺是¶
字而味是訓也其必思金玉其身去其昏且駮而¶
就其明且粹矣欲明且粹其必由學乎學所以明¶
内外輕重之辯也學則知是身之至貴而人之爵¶
人之執也凡儻來而可去者一毫不我加也學則知¶
理義之眞樂而人之文繡人之膏梁凢不義而¶
得非道而求者皆非安且吉也季相其能審乎¶
此則爲無&KR0018;乃翁之訓因其歸也書以贈之¶
　　　　楊志南字說¶
<pb:KR4d0305_SBCK_057-5b>¶
楊楚望名其子應巳字以志南過予里居曰子爲我¶
述其義予嘗讀毛氏詩如似續妣祖毛氏訓似爲¶
嗣此一變也而鄭氏讀如巳午之巳謂巳成其宗廟¶
孔氏釋之曰謂廟當巳地此二變也孔氏又引於穆不¶
巳以證巳午之巳蓋毛公甞謂孟軻氏之昆弟曰仲子¶
學詩於子思又學於軻而讀爲於穆不似則是子思¶
孟子時巳與巳通子考之漢志亦曰巳成於巳然則¶
不惟似嗣一訓而又與巳巳名四而實一又其文象¶
蛇不知丗所謂相屬者始於何時而制字之始巳有¶
之此又所未喻也故乆不能措一詞而楚望遣應巳¶
來言于瀘俾從今讀爲說予告之曰陽氣之生始¶
<pb:KR4d0305_SBCK_057-6a>¶
於子終於巳巳居六陽之極極而不變則窮故進位¶
手南而隂陽相錯萬物相見然後文明之化成故以正¶
歳言之物之始生蒼龍在寅朱鳥在巳自餘五位¶
亦皆隨天而改而推其致用則蒼龍自卯以後火¶
見而民出火朱鳥自午而後隂交而物見離餘位¶
皆然而天地之運屈信盪摩靡有終極然則以(巳)¶
爲巳乃所以爲不巳也易象曰天行徤君子以自強¶
不息嗚呼天地四方君子之所有事也而可以斯須¶
巳乎志南勉之以荅揚而父之訓¶
　　　　史之椅之樟字說¶
嘉定二年春余適丹稜史伯學二子䄂文以過余¶
<pb:KR4d0305_SBCK_057-6b>¶
詞采雋明嚮趨近正余固期之後三年余又過其¶
里二子又辱臨焉進而與之語則曰今願竊有請¶
也兄弟初名竒章所爲從立者盖摘諸先訓少長¶
而吾父又欲託諸椅桐豫樟之義字各從木曰之椅¶
曰之樟命之名乆矣而未有以字也昔者巳巳之㑹嘗¶
受察於子焉敢惟昔也請余曰冠而字成人之道也¶
先儒謂貴其所以爲成人而不敢名故命以字春¶
秋二百四十二年間字而不名者十有二人而己字烏¶
可易也而以屬諸余何哉二子固以請則字椅曰¶
有儀樟曰有本而爲之說曰其桐其椅其實離¶
離豈弟君子莫不令儀詩人之歌湛露也楓柙¶
<pb:KR4d0305_SBCK_057-7a>¶
豫樟栟櫚枸榔擢本千㝷垂䕃萬畒詞人之賦呉¶
都也椅桐美才也其質厚故其實蕃亦猶豈弟¶
君子徳盛仁熟故蔚然有儀之可象耳豫樟亦¶
美木也其本大故其䕃廣本之則無且不能芘其¶
身尚垂䕃云乎哉二者雖其立言之各有攸託然¶
合而翫之其旨則一是以古之君子不願乎其外思¶
天之所以予我者而篤信自脩純體實踐逮其眞¶
積力乆也則睟於面盎於背莫不有威儀之則岀¶
乎身加乎民莫不有夲末之序二子其歸而求之謹¶
其所修内美者故能有儀䕃廣者由其有夲皆¶
非可幸而致襲而取也二子於余旣一再見矣余知¶
<pb:KR4d0305_SBCK_057-7b>¶
子審矣其自今再見子則冀子之有以不墜吾言也¶
　　　戴立夲字仁夫說¶
某&KR0013;命南遷渉綏寜境戴令翿見其子立夲¶
問奚字曰仁夫明年令满戍之靖請辭仁夫侍側¶
謁余字義余語之曰學之道莫大於求仁仁本我¶
有而惡乎求之孩提之童無不知愛其親也及其¶
長也無不知敬其兄也是理也至切至近而人由之¶
不知也有子即人所共知者而還以示之曰君子務¶
夲夲立而道生孝弟也者其爲仁之本與其示人¶
可謂切近釋者曰先能事父兄然後仁道可大成程¶
子慮不逹者誤謂孝弟乃仁之夲又疑孝弟與仁¶
<pb:KR4d0305_SBCK_057-8a>¶
異體也則蔽之曰孝弟是仁之一事謂行仁自孝¶
弟始其義滋益曉然嗚呼仁夫其無以他求其亦¶
内反諸心凡家庭屋漏之隱日用飲食之近隨事¶
而著皆是物也是本旣立矣日引月長其油然而¶
生也庸可巳乎書曰宅心知訓爲至仁夫其尚懋¶
敬哉¶
<pb:KR4d0305_SBCK_057-8b>¶
重校鶴山先生大全集五十八¶
