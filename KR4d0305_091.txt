# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:53.436089
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 91
#+PROPERTY: FILE SB04n0575-092鶴山先生大全文集-文集九十二.
<pb:KR4d0305_SBCK_091-1a>¶
重校鶴山先生大全文集卷之九十二¶
　挽詩¶
　　　任冝人¶
家聲門九㦸庭秀樹三株閫範閑金燧林風瑩玉壷¶
未經親絳幔何遽作黄壚凝睇兩竿竹醇情一束芻¶
　　　支大監¶
四海李南紀蚤從山斗韓恥檐兵部米寜着大夫冠¶
人䑛黃金筆天頒白玉棺平生一厚字千古薄夫寛¶
　　　嘉興張寺丞¶
壯氣凛横秋如何老作州有兒官左墄無地辦莵裘¶
木落湖隂&KR0578;書沈塞外秋佳城千古恨樹靜晚風遒¶
<pb:KR4d0305_SBCK_091-1b>¶
　　　韓主簿¶
當年門列三株樹馬足駸駸桐未韓誰謂平生螢雪¶
事姳名盤古榜中看不趨益守杜國輔醉伴鄰翁王¶
慶源一代風流蓋棺了空餘翁仲慘青原¶
　　　馮校書¶
髙志崢嶸局九州直從人表着先籌青囊書在&KR0017;神¶
泣黄絹辤髙冰雪羞槐里但知矜折角蘭臺無復問¶
長頭玉棺夜入青雲去山是人非白鶴愁¶
　　　丹稜楊子金(諱城其子經字正父)¶
氣象古君子(行&KR0250;/語)淵源朝大夫里門車下澤客舎馬¶
青芻霜栢寒逾勁庭荆老不枯只愁兒返哺不及見¶
<pb:KR4d0305_SBCK_091-2a>¶
飛烏(子經爲/飛烏簿)¶
　　　楊經母范氏¶
大父生逢丗嚴君死守城尊章全急義娣姒得賢名¶
夫子行無玷男兒學有成典刑今巳矣風雨送紅旌¶
　　　于眉州(&KR2115;)¶
士爲謀身虵有足人於嚚訟䑕無牙獄書一落于公¶
手不識從來豪大家¶
&KR0047;浦冬隂飜手雨湓江春漲打頭風乖逢命耳吾何¶
戚贏得三州桃李叢¶
老鴈長雲横蜀道歸鵶落日&KR0029;江城摩娑少日生祠¶
記忍聽虞歌薤露聲¶
<pb:KR4d0305_SBCK_091-2b>¶
　　　賜冠帔楊氏¶
賔筵籩秩秩宗室&KR0013;祁祁琴瑟鷄鳴御山河象服冝¶
六珈不偕老兩髧誓維儀一代賢公子堂堂鎻繐帷¶
嚴霜六月降老幹四時春事閱三朝舊年開九袠新¶
母孫相與命輩行獨斯人蹇我幽憂乆傷心倍等倫¶
　　　李參政(壁)夫人張氏¶
澗谿蘋采采夙夜&KR0013;祁祁琴瑟鷄鳴御山河象服冝¶
西悲零雨日南望殷靁時彤管今猶美歸荑不及貽¶
衘命龍荒日危機呼吸閒内言知勉正時事迄多難¶
誤國頭顱去和戎使節還至今爲厲梗撫事不勝澘¶
　　王寳謨(勲)¶
<pb:KR4d0305_SBCK_091-3a>¶
寜懷會稽綬不遺帝城書仕止四千石年開八帙&KR0004;¶
傾囷除旱魃防岸免民魚欲識恩田廣衘哀到小胥¶
瀘江鮫夜泣柳廟鶴秋飛零露傷蘭頴凄風撼玉徽¶
焄蒿恍&KR0006;惚精爽是邪非豈必存亡問吾知全以歸¶
昔我仕&KR0027;城猶能友寜馨記曾&KR0445;别酒俄遽隔泉扄¶
頃刻成三丗凄凉隔九齡䰟&KR0006;誰與作吾友許公銘¶
　　　郭宣教¶
趨義古君子辤榮真丈夫里門車下澤于舎&KR0016;傳呼¶
霜栢寒逾勁庭荆老不枯典刑今巳矣宰木嘆羣烏¶
　　　蟠鼇孫通直¶
趨義古君子辤榮真丈夫澤車欵段馬古錦小奚奴¶
<pb:KR4d0305_SBCK_091-3b>¶
老樹檠蒼幹脩庭擁碧梧發濳無巨筆斜月照&KR0027;趺¶
　　　何府君(&KR0054;文前成都僉判&KR0063;龍之父應/龍赴堂察至中涂而博文死)¶
林泉間冨貴縑素老功夫(晚年著/氏侯譜)古樹檠蒼幹脩庭¶
擁碧梧只安車下澤不侈&KR0016;傳呼軋軋成都道還家¶
日未晡¶
槖裝隨寳劒將水過荆州丗事雲翻手客程風打頭¶
空囬剡溪棹莫挽海山舟欲報何嗟及堂堂閟一丘¶
　　　&KR0061;參政(&KR0003;友)¶
奕奕萬夫望才名四十霜重來陪講幄三入位文昌¶
地闢南㕔峻塼重首折行脩&KR0647;日未旰弭節復相羊¶
耆舊晨星似公胡不憗留竟成青塢去莫返赤松遊¶
<pb:KR4d0305_SBCK_091-4a>¶
時事方欹枕天年不到頭獨餘經在笥衮衮付公侯¶
生丗恨不蚤庚申始識公象衣垂綷(子内/切)䌨(思葛/切)長¶
珮奏&KR0731;瓏幸甚蠅依䮲居然燕背鴻靈輀送無路淚¶
灑霅溪風¶
　　　樂府君(材)¶
縑緗迂活計屋壁老功夫月暗烏聲逈霜寒鴈影&KR0012;¶
江靈知孝子天賦厚耆儒䞉馥多沾丐于今道未臞¶
大雅云亡乆流風尚典刑賦登司馬室詩授伯魚庭¶
不及瞻郎罷猶能識寜馨蕪辤書琬琰敢齒蔡邕銘¶
　　　趙廣安(昱)¶
蚤志周程學期闚孔孟心人知行馬貴我愛&KR0169;駒隂¶
<pb:KR4d0305_SBCK_091-4b>¶
秋樹檠蒼榦霜空聳翠岑一生迂事業造物作知音¶
星隕南昌日梟鳴蜀道時孝誠移地軸忠淚灑天涯¶
盡巳皇它恤求仁不復疑衛公精爽在足尉九原思¶
珪組曾分&KR0009;經綸未究才&KR0256;心求巳事真氣養玄胎¶
月遽中河落蘭先白露摧&KR0002;人嗟不淑天意謂何哉¶
　　　譙修職¶
風髙鴻影&KR0215;秋逈鶚飛&KR0031;桐㡌人耆耈綸封澤駿厖¶
歐書曽肆力古調孚同腔且幸碑銘識無從親扣撞¶
　　　韓少謨¶
早年豪氣蓋區中晚歳頽然一病翁&KR0018;許才華竟何¶
事有皇上帝豈夢夢¶
<pb:KR4d0305_SBCK_091-5a>¶
據鞍新息困壷頭欵叚何如弟少游馬革褁屍吾願¶
足不然肯向死前休¶
鏡裏&KR0012;鸞背影飛庭前玉樹向人稀尚思别我成都¶
去忍聽虞歌薤露歸¶
　　　郭孺人¶
一性根原匪自今厥生異甚理難㝷(二十有四/月而生)因思¶
出腹恩難稱不恤傷膚念極深雷殷饑腸旋歛蟄春¶
温好語解移隂&KR1181;堂命服蕃孫子天報還渠一片心¶
　　　陳隱君¶
新息亡人過關西畏巳知䄂無漫滅刺門鮮在亡辭¶
庭下荆三樹墳前桂一枝堂堂風木恨掩淚讀邕碑¶
<pb:KR4d0305_SBCK_091-5b>¶
　　　宇文瀘州(二首)¶
篤信寕違俗質行非近名室無官燭淚庖有甑塵生¶
吏不知厮卒家母役&KR0369;兵兹猶餘事耳徹底是真清¶
風壑昻脩榦霜空突翠峯介然疑苦硬行處獨從容¶
不忝南軒嗣奚慚北學宗巫陽招不復曖曖日髙舂¶
　　陳緫領(三首)¶
士處宴安日咸歆節&KR0105;名范陽徒爾怵河朔莽然平¶
慬識淺利害惡知眞重輕開禧忠義傳吾得扈農卿¶
舉頭西日逺滿扇北塵汙病巳關心腹吾何愛髪膚¶
變名逃越難微服過啇都忽復天開霽依然只故吾¶
聞詔彈冠日頽然秃&KR0066;翁當肩百鈞重卷&KR0209;兩拳空¶
<pb:KR4d0305_SBCK_091-6a>¶
旣上供軍㝡方修給饟功大鈞那可問曽不愸留公¶
　　　潼川孫監稅¶
平地九折坂通天一片心寜甘門骯髒不與俗浮沉¶
方授縱横對忍聞虞殯音平都秋月白精爽伴王隂¶
(辛於酆/都山)¶
　　　廖巴州¶
區區白屋一生酸落落朱&KR1650;兩&KR0066;班&KR0144;水秋成蒼氏¶
冨字江春暖玉人間二千石禄人常有九袠年華夫¶
所慳手種芝蘭香滿室堂堂歸去住青山¶
　　　王處士¶
槿籬山下屋桐帽水邊村遺子方寸地傳家北(音入二/十也)¶
<pb:KR4d0305_SBCK_091-6b>¶
四言芳蓀生夕秀衰柳帶秋昏千古堂堂恨青雲落¶
淚痕¶
　　史制幹晦甫¶
菑川元自屬公孫竟䇿詞&KR0163;第一勛理有是非寜撓¶
奪官無大小只憂勤紛紛白地皆灘瀬豁豁青天亡¶
片雲滿腹詩書竟何用泉臺曖曖日西曛¶
　　　崇慶通判楊君(光)¶
長珮髙冠集翠&KR0322;華途落落僅題輿官無小大皆行¶
巳理有是非寜問渠賦似長楊猶悔作材如雄劒獨¶
藏餘方相掩淚催歸去遺藁空存子政書¶
　　　羅承事¶
<pb:KR4d0305_SBCK_091-7a>¶
人爲浮名&KR0002;挂鈎夫君知命獨休休寒烏落日風林¶
晚老鴈長雲夜壑秋寶劎裝留松影裏黄金籝在架¶
籖頭便隨丹旐堂堂去宰木號寒起伏牛¶
　　　張隆州(爟)¶
行馬門䦨宰胄巍髙冠長珮獨委蛇紫微自有申公¶
學太史還從從祖知靜嘿無非&KR0041;力處功夫全在不¶
欺時故家遺俗寥寥甚忍聽虞歌薤露悲¶
　　　計處士¶
我之外王父早歳識殷州落落&KR0031;蓬&KR0066;蕭蕭一衲裘¶
天時四不出人事百無憂事業雖亡試全歸悶一丘¶
　　　致政宋君¶
<pb:KR4d0305_SBCK_091-7b>¶
䆫寒研泠一生酸坎止流行百念寛劒&KR0016;巳荒江北¶
草簡編歸伴室中蘭孰癡孰覺從渠看真是真非只¶
我觀掩淚方相人巳矣廣平遺録僅留殘¶
　　　楊隆慶¶
夜雨撼雝渠春風載畢逋畏途揺短夢壯志束長湖¶
如此竒男子終於朝大夫鮮原千字誄頼有少公蘇¶
　　孫夫人¶
莊重知爲女寛和解相夫母慈均衆子婦道盡皇姑¶
春日鳴摶&KR0112;秋風撼畢逋尚遲彤管筆&KR0043;草卧&KR0027;跗¶
　　　程節推¶
入官當是學優時政學尤知念昨非鬴實剖爭眞識¶
<pb:KR4d0305_SBCK_091-8a>¶
變寳刀佩信解知幾人謀是處雖同好天理當然識¶
者希易簀遺言無一愧死能如此庶全歸¶
　　　從事郎致仕史(天應)¶
人爲浮名&KR0002;掛鈎夫君知命獨休休東都門外蚤辤¶
禄西峴山前不入州告第書歸泉壌底滿嬴金在架¶
籖頭當年勇退稱三老此老胡寜不憗留¶
　　　雅州教授杜君(侑)¶
衣冠不但數城南百丗詩書味孔甘夜半辤金知畏¶
四璞中有玉刖寕三䆠情本與秋俱薄旅夢毎驚春¶
未酣巳矣參軍誰喜愠一帔緑水鎭涵涵¶
　　　成都教授史君(漸)¶
<pb:KR4d0305_SBCK_091-8b>¶
槁乾迂事業講授老功夫日暮烏聲急山空鶴影&KR0012;¶
髙譚霜皎㓗及物雨昭蘇巳矣公何憾于今道未臞¶
　　　楊夫人(師復之妹)¶
行應珩璜女子師薦修蘋藻大夫妻禮門揔是行持¶
地䆠海元非愛欲泥翬翟相傳猶白鳯鵷雛可伏勝¶
黄雞柳州念妹嗟何及令德章章銀筆題¶
　　　楊修撰(虞仲)¶
早辤天子詔晚挂大夫車文雅三朝舊風流二祖餘¶
眼前甲乙石胷次丙丁書自古誰無死前休得似渠¶
東都方枕奠方鎭尚根盤不得裴中立誰承田季安¶
威稜行閫外聲績在朝端猶使江陽&KR0032;聞風亦膽寒¶
<pb:KR4d0305_SBCK_091-9a>¶
玉樹擎&KR0031;榦靈椿老一株林泉閒冨貴屋漏靜功夫¶
靖節自爲傳耆英還有圖碑材徒鎭石此墓不須䛕¶
　　　宇文樞宻¶
人物眇然甚天胡不憗公北風鳴槭槭西火亂蓬蓬¶
襄鄂誰專閫江淮孰揔戎是應當饋嘆曩日鎭江功¶
夷攷公言行真成肅&KR0598;孫星樞繩懿武月殿嫓隆恩¶
契闊成三丗凄凉隔九原壯夫&KR0109;上淚併爲兩師垣¶
　　　唐昌文(賁文)¶
重葩殗(於刼切)葉露華濃不忝家聲得似公休息生靈¶
牙頰裏轉移事變&KR0015;譚中却將仕宦四千石換取寛¶
閒五百弓歳路今歸仙壽里春來原上&KR0083;錢風¶
<pb:KR4d0305_SBCK_091-9b>¶
　　　通直郎史君(子震)¶
亹亹南陔意孜孜北學宗片言銷巧詆三語劇崇墉¶
正喜雲隨歩俄驚日下春樓前半輪月依舊挂長松¶
　　　劉少監(靖之)¶
端重嗤浮俗深沈燭事幾上天陪將相宥地&KR1036;樞機¶
辰告言猶在朝回事巳非空貽郎罷嘆不見子行歸¶
天子龍飛日東征與子同俄將滿舡月換却打頭風¶
志尚觀其始規模識所終人才眇然甚胡不憗遺公¶
　　　游監丞(仲鴻)¶
論激回天力身開夾日勛危言起平勃苺膽落伾文¶
淚灑衡山月神凄蜀嶺雲&KR0002;微劉柱史千古閟清芬¶
<pb:KR4d0305_SBCK_091-10a>¶
冰至人猶玩波頽力不支揺揺路旁梗炯炯日中葵¶
學道長身健憂時兩&KR0066;&KR0093;竟揺天老眼&KR0140;以寕馨兒¶
　　　張運判　之母吕冝人¶
昔在傷皇辟子行猶不歸&KR0660;居言有則䘮事禮無違¶
軻母三遷教萊兒七十衣至今霜月夜松竹帶芳徽¶
錦郷閒日月象服儼山河冨貴吾無羡平反爾幾何¶
相依在歳晚不競得天多欲報無終極悲風振蓼莪¶
　　　髙承事¶
長身拘矮屋雅志壓華顚巳矣寜非命猗其尚有傳¶
飽餐廣文飯不擊陸侯鮮惜也文明縣耆英欠此賢¶
(承事甞夢異人謂蒲/江爲文明縣故云)¶
<pb:KR4d0305_SBCK_091-10b>¶
　　　家涪陵¶
聞風唐御史得意古周官治郡當如霸閒居略似潘¶
慈庭春後寂書幌夜深寒漫有一區宅傳家地自寛¶
　　　羅監廟¶
春風擢擢秀階庭歳晚悠然物外身不把簮纓傷野¶
趣肯迂劒&KR0016;拂天眞種成墳上一枝桂空老堂前百¶
歳椿郷里善人今巳矣龍門送客一酸辛¶
　　　馬少卿¶
重葩殗葉露華濃不忝家聲得似公言行端和今丗¶
楷貌心醇質古人風直將趨走二三節換取寛閒五¶
百弓如此名卿縁手盡同時更送竹溪翁(費參政葬于/竹溪山故云)¶
<pb:KR4d0305_SBCK_091-11a>¶
　　費參政(士寅)¶
鼎鼐誰無宅人間晝錦難秋風三徑老夜兩兩峯寒¶
有志時看劒無心晚據鞍行藏付千載反覆要人看¶
黨論危疑日幾微細&KR0024;縫平舟行浪穏暖氣拆冰融¶
風雨千閒屋酸鹹一鼎饔人才關國夲誰念昔培封¶
曲突有危慮扣閽無隠情揮戈羣啄害斷鞅一精誠¶
斬錯終何&KR0024;征遼禍巳成惟公獨知我勸主不言兵¶
　　虞萬州(剛&KR0164;)妻趙安人(二首)¶
婦言加婦德公子嫁公孫澹泊於心慊(去/声)紛華入耳¶
煩晉&KR0087;稱匹國韓姞爛盈門乃與其夫子十年江上村¶
江上有何樂蕭然吾亦忘午眠春寂歷晚歩水滄浪¶
<pb:KR4d0305_SBCK_091-11b>¶
倦去推門入忺來索酒嘗清風郡復見江闊莫雲長¶
　　　樊仲恂母太碩人李氏¶
梁君遯丗偕妻孟崔母祈天爲婦唐身是六朝人物¶
舊眼看三丗子孫昌人知翕翕味方雋誰識耽耽意¶
㝡長猶恨年齡不滿百僅成三萬五千場¶
　　　范聖問(子郯)之母孺人史氏(是中無一物快活/快活此誌中語)¶
是中無一物快活不容言以此行州里留之遺子孫¶
寒泉鴻鴈影落日鳯皇原三復幽堂誌夫人不死存¶
　　　江州司馬安君(煥)¶
當年風雨脊令原共挈兇顱奏凱旋弄破峨眉山月¶
影慵移湓浦荻花舡浮雲都似夢中&KR0116;妙句猶於身¶
<pb:KR4d0305_SBCK_091-12a>¶
後傳腸斷美人湘水隔慿鴻&KR0009;淚識新阡¶
　　　李懷安(嘉木)¶
郷邑賴蓍&KR0027;(誌中/語)天胡不憗遺與人交樂易處丗事¶
平夷甚矣吾常者傷哉今巳而撫時懷牧守忍淚讀¶
劉碑¶
　　　張隱君(才叔)¶
觸事無非學非儒果誤身體中識天地筆底定君臣¶
安樂堂前月希夷枕上春(二語皆/誌中事)是應家有子不止活¶
千人¶
　　臨卭張夫人之葬某旣先事爲之識竁今日¶
　　　月有時而某儼在衰絰義不&KR0023;徃弔文不¶
<pb:KR4d0305_SBCK_091-12b>¶
　　　　能爲文以侑虞殯命兒冲代賦¶
殗葉重葩兩大門只慿道義丗昏姻養成氣質槐爲¶
芷發見儀容竹有筠自是子能爲國士何須女必嫁¶
官人丗衰俗薄昏成市三復碑銘憤滿巾¶
　　黄夫人之葬某新有䘮不得爲文以侑虞殯¶
　　　　命兒冲代賦¶
夫人心事與天謀錢鎛功夫歳晚収秸鞠聲中春滿¶
羽畢逋枝裏月横秋將雛欲上空回首食蔗才甘不¶
到頭况是我翁方念母兩郷風雨一般愁¶
　　成都杜五一府君之葬某新有䘮不得爲文¶
　　　　以侑虞殯命兒仲代賦¶
<pb:KR4d0305_SBCK_091-13a>¶
尚記維川死今年又哭公琴聲辤夜月書葉卧春風¶
兒女數行淚親朋十九空我翁方念母忍淚課兒冲¶
　　　吳府君(漢臣)¶
人誇罵賊與尊君我看閑家與事兄更識爲人謀質¶
實便知處巳事分明夜䆫殘夢鸞離照(呉君之妻先/二十日/卒)風¶
壑哀號烏失聲從此長寜郷下路兩山明月一般情¶
　　　史冝人¶
勉夫惟有義爲舅可無生不是多聞識那知眞重輕¶
子從觀處化身在吉中行况復無餘憾堂封勒蔡銘¶
　　　家承事(昌時)¶
崑火玉孚尹喬松冬夏青塵沙吹海立風月半䆫醒¶
<pb:KR4d0305_SBCK_091-13b>¶
適意問芒屩無心待屏星風流那復見食報在寜馨¶
　　　史致政(公亮)¶
口道先生易躬行君子難浮榮殘夢覺活計一般酸¶
日晚烏聲急風髙鴈影寒行藏付千載反覆要人看¶
　　　王冝人¶
門譜誰誇郡姓強是家元自孝廉郎長來伹識詩書¶
貴老去不知簮珥香吏部生涯缾裏粟夫人宗事槖¶
中裝他年&KR0039;檢挈菴藳寜愧歐公誌薛楊¶
　　　李德邁¶
鳴嚶出谷邈難親斷鴈辤行不可羣論事期期箝在¶
口逢人頟頟齒穿齦乾坤許闊猶有礙風雨滿前如¶
<pb:KR4d0305_SBCK_091-14a>¶
不聞腸斷天津邵夫子東籬掩淚立&KR0012;雲¶
　　　知崇慶府致政何君(&KR0811;固/二首)¶
外監名父子元方難弟兄鶴空黄壌夢鴈續紫霄聲¶
山逺玉無脛春多天有情至今溪上月猶傍碧梧明¶
不把英雄彀移爲仕進媒邑獒群恠吠竈婢亦驚猜¶
且効功成退寜須興盡囬芸芸終有謝贏得早歸來¶
　　　任重慶(沂孫)¶
諸任方衮衮惜也大任君曲突人誰信扣閽天不聞¶
膽隨豪滿幹齒爲憤穿齦莫挽泉臺恨周簫咽澗雲¶
　　　前利路運判冲佑李君(嗣文二首)¶
篤謹寜違俗清淳不近名幾多岐上泣獨自&KR0123;中行¶
<pb:KR4d0305_SBCK_091-14b>¶
歳晚露沾草山空霜滿荆南溪後月夜的的爲誰明¶
從橐心知舊樞庭肺腑親不從呼爾食寜獨曵其輪¶
呉子傑魁士黄公忠藎臣所知非所厚亦足驗爲人¶
(李君平日最爲楊端明所愛與費參政至/親不蒙其力乃爲吴德/夫黄文叔所愛)¶
　　　楊仲逺(邁)¶
屬我銘先竁元符事益光十年黄壤夢再丗短松崗¶
樓外焄蒿集(作樓/望墓)閣前名節香(元符/閣)吳鉤無處挂芻¶
束&KR0009;諸郎¶
　　　程隱君¶
歳凶缾粟罄屋破禇衣單地寂鳥烏樂天髙鴻鴈寒¶
墳前晚生桂露下草催蘭只把存耕處令人反覆看¶
<pb:KR4d0305_SBCK_091-15a>¶
　　　通直致政姚君(&KR0270;)¶
一生官偪仄幾處獄平反夜雨滴歸思凱風唳淚痕¶
竟令駒入夢莫盡桂銷&KR0072;&KR0039;檢慈恩舊秋空幾斷䰟¶
　　　樂隱君¶
人畸天則偶俗隘我常優謾道蚿憐鼈終成鵲避鳩¶
蹇驢花露曉&KR0012;鴈稻雲秋想見招䰟曲人人&KR0003;少游¶
　　　許侍郎(奕)¶
杏園春接&KR0209;蓬省夜分燈權相不吾以貴人惟子憎¶
雖云殊爵位均不愧交朋顧影追前事悠然涕滿膺¶
近事君知不王心莫與寜融風薄台里秋雨暗前星¶
鴻集稻梁少虎嘷川谷腥人才關丗道歛涕爲公銘¶
<pb:KR4d0305_SBCK_091-15b>¶
(巳卯年慶元府/大火皇太子薨)¶
　　　峨眉主簿樂(曄)¶
尹心隨處驗舜樂切身看春味注胷臆秋河懸筆端¶
胡爲鐵研弊&KR0138;脫紵&KR0129;酸天匪夢夢者吾於由也觀¶
　　　髙公權之母郭氏¶
婦道始&KR0168;終寧過三者從髧髦維我特蓬首爲誰容¶
但識同心處寧拘異域封壇前兩溪水晝夜自溶溶¶
　　　楊處士¶
丁年巳分與時違便把書棚囑付兒峩嶺秋寒千古¶
意符谿春暖一筒詩彩雲來往吾何與草露消磨我¶
自知含&KR0015;黄泉應不恨桂華猶有未開枝¶
<pb:KR4d0305_SBCK_091-16a>¶
　　　教授致政李君(圻)¶
冠蓋任雲浮門前日夜流不爲盱豫悔肯作浚恒羞¶
科第聮五葉詩書閒一丘芸芸終有謝贏得早歸休¶
　　　魏撫幹(正仲)¶
同姓又同&KR0155;知君莫我深磨人三寸鐵行已四知金¶
雪栢擎蒼榦霜鐘振曉音&KR0002;人今在否撫事一沾&KR0109;¶
　　韓聖問(繪)¶
蠟貌寜違俗規行不競時苦思頭&KR0255;膝勤誦涕垂頥¶
州縣頻勸駕藩方嘗俛眉飄零竟何益風雨脊令枝¶
　　　黎州安撫趙(公庀)¶
不爲軟語混光塵獨把剛腸敵丗紛讀史功夫頭&KR0255;¶
<pb:KR4d0305_SBCK_091-16b>¶
膝疾時風論齒穿齦慈烏反哺終違志斷鴈辤行不¶
作羣猶有寜馨傳素業爲求佳傳賁丘墳¶
　　　知廣安軍勾侯¶
突兀&KR0031;楠樹翹枝照户青春風吹湑湑秋雨立亭亭¶
蟻夢迷符竹牛涔兀屏篂但令根本在有茁媚階庭¶
　　　知合州趙侯¶
悃愊古循吏寛和郷善人鸞宮六老會月墅四時春¶
轉眼園松老驚心宰木新來遲傷杜牧賔主揔成塵¶
(六老與山月樓/三客今皆亡矣)¶
　　　家夫人¶
江郷推甲乙家史自名門作配昔相友流風今尚存¶
<pb:KR4d0305_SBCK_091-17a>¶
三珠方秀媚&KR0031;劒忽飛騫丹旐蓮峯路悲雲落日翻¶
　　　知叙州史侯¶
便乘龍歳去吾䣊果何觀春味注眉睫秋河懸舌端¶
仁心隨處見民事切身看十載&KR0155;堂夢堦庭茁紫蘭¶
　　　齊安郡向夫人¶
祥符名相裔元祐宰臣孫展也晉&KR0087;匹爛其韓姞門¶
丗紛冰似冷壼範玉如温千古峩眉月争輝北客䰟¶
　　　蔡推官(用同)之父母與伯父母(劉左史以其/兄弟合爲一)¶
(誌言其不析産與事/父母愛宗族等事)¶
人生宇宙皆同氣况此根心貫一機安用有生銜父¶
恤只愁無德報春輝挂芳春老傷何及樹靜風號願¶
<pb:KR4d0305_SBCK_091-17b>¶
竟違更恨母慈臨訣日嗟嗟季役未成歸¶
　　　馮夫人¶
解道先天易能哦擊壌詩只因居有習母謂女無儀¶
在姆師逡立從夫婦得咨暮年尤慰意玉壻作門楣¶
　　　費華文(士戣/二首)¶
謹厚傳燕國寛和似蜀公材猷今丗楷論建古人風¶
閱丗心猶壯憂時&KR0066;巳翁芸芸今有盡歸去得全終¶
三鳯齊飛日相期到白頭一丘生處樂萬事死前休¶
風急啼烏夜霜零斷鴈秋懷人竟何極緘淚&KR0009;西州¶
　　　張運判(師䕫)¶
悃愊漢循吏咨詢周使臣知心三坐主報國兩門人¶
<pb:KR4d0305_SBCK_091-18a>¶
綵繡方趨户&KR0093;麻巳在身至今寒食路孺慕鎮如新¶
　　　李郎中(道傳二首)¶
太息金泉守西歸空好音孳孳求友意懇懇愛君心¶
謀道身多阨憂時力不任懷人今永巳爲丗一霑&KR0109;¶
解道公行止江東老父兄羣州垂瘵死膚使爲更生¶
民&KR0073;身逾瘠時危命亦輕潯陽江上月猶傍諫書明¶
　　　武康主簿呉(泳)¶
羯末誇羣從凝徽肖一之風花揺切夢梅雪照詩脾¶
(風花梅雪/誌中語)日短烏聲急天寒鴈影悲廣輪髙隱地千¶
古一漣洏¶
　　　天台張氏兄弟¶
<pb:KR4d0305_SBCK_091-18b>¶
静將物理驗良知父母恩深報稱微羣動芸芸看夜¶
息萬生&KR0039;&KR0039;發春輝錯居宇宙猶同氣况此根心貫¶
一機理道亶然人莫究是家兄弟庶全歸¶
　　度周卿(正)之母蹇太冝人¶
八十三年雪檜身直將簪珥當冠巾生兒須擬范孟¶
&KR0054;論士亦知程伯醇在約能令家有塾居閒肯使食¶
無賔丗間爲母皆如此扶值三綱不乏人(夫人嘗言/今大儒惟)¶
(朱文公命其/子徃從之)¶
　　　朱邵州(拱辰)¶
杏園猶記賞花同忍看前旌照眼紅民命一&KR0093;懸晷¶
刻仁心觸處作春風棣華韡韡天倫厚湑葉裳裳丗¶
<pb:KR4d0305_SBCK_091-19a>¶
澤隆萬事紛紛縁手盡只將孝友詔無窮¶
　　　&KR0061;侍郎¶
學術趨平實年來似寂寥豈無先後覺未在始終條¶
此老能深造諸公獨後彫平生&KR0009;心事髣髴見魚朝¶
(誌中論&KR0116;云食罷飲湯忽驗和叔/之&KR0116;魚朝者公曽作衆魚朝鯉圖)¶
骯髒常三黜脂韋或萬鐘芸芸終有謝炯炯此何窮¶
雛穴皆鳴鳯生涯僅老龍輪囷憂丗抱撫事轉冲冲¶
　　　㳟挽寜宗皇帝¶
内禪踰三甲中興㑹百年歸疆&KR0138;汶上勒石未燕然¶
忽悵龍髯墮旋瞻燕翼傳遺民滿關洛南望涕縈漣¶
玉&KR0125;宗昭考寜王德比純宮庭天事業廟室祖精神¶
<pb:KR4d0305_SBCK_091-19b>¶
遣奠俄廞馬書言痛&KR0023;麟人窮天亦慼雨雪故連春¶
　　　呉府君(廣)¶
篤信寜違俗徐行不競時與人交樂易處丗事平夷¶
甚矣古常者傷哉今巳而龍山春夜月長照鳯皇枝¶
　　　陳寺丞(宓)¶
人物晨星似如公正獻家皂囊眞相業黄卷舊生涯¶
胡不愸遺老而興大耋嗟天髙那可問淚眼爲麻查¶
聖主&KR0679;賢詔愚臣薦士書髙岡看治鳯靈沼蟄潛魚¶
時數自信詘帝心誰戚䟽　倉徒擾擾窮逹不&KR0028;渠¶
有子知乎否蒼生命益危共傷周赫赫誰呌廟譆譆¶
隨處皆螗斧何方不繭&KR0093;斯人今巳矣撫事轉傷悲¶
<pb:KR4d0305_SBCK_091-20a>¶
　　　樊迪功(景&KR0047;)¶
白鶴招人反舊廬舊人落落曉星䟽正傷邢璧埋黄¶
壤又嘆燕椿非老株不見登山靈運屐空懸下澤少¶
游車死於平丗君奚憾鴻鴈嗸嗸未奠居¶
　　　叙州弟¶
與女爲兄弟前年五十年並驅驂接革偕立雁差肩¶
此意春融&KR0165;中年俗紏纒毎期身蚤退白首對床眠¶
禍我天何酷子歸自古誠女孥俄别父宗直亦辤兄¶
家難巳稠疊冦氛方滿盈分明天有眼不照此時情¶
人物寂寥甚天心分付誰禦戎傷畜縮講學病支離¶
吏横民重足時危命一&KR0093;若人天亦靳撫事轉傷悲¶
<pb:KR4d0305_SBCK_091-20b>¶
　　　楊子禮¶
事業古人謀寒鐙耿夜篝正青諸老眼枉白一生頭¶
犖确秋難熟崦嵫日易収可憐鴻影断老淚滴監州¶
　　　文彭州(誠之)¶
二仲嬋嫣起清修自一家踐塗中險阻宰郡晚光華¶
氣&KR0395;奔金虜威稜憺鐡耶料應九峯下朝露泣姚花¶
　　　趙德安(希混)¶
甲申露布告誅曦丙戍巴臺巳磔禧或謂禄&KR0912;非漢¶
患誰知田李遺唐危安州得禍聞人&KR0003;荆莫上功惟¶
我知三十三年舊寮友朔風吹淚讀殘碑¶
　　　楊叔介¶
<pb:KR4d0305_SBCK_091-21a>¶
尚記少年場英英兀老蒼鄂不齊挺秀蘭茁竟摧芳¶
老盡凌雲氣悲成捉月狂&KR0002;人竒且折此事費平章¶
　　　張通判¶
親摹都水監文采白雲卿奕葉皆華貫夫君獨屏星¶
滋滋熈丗學藹藹擅詩聲耆老彫零盡從誰正典刑¶
　　　魚&KR0088;孫氏¶
可堪風撼木不見雪盈簮&KR0660;緯愁春晝兒書課夜深¶
米鹽母我累惸獨是予心未報熊丸苦寒堂服巳廞¶
　　　仲女¶
荆江春夢断虞殯夜䰟&KR0012;未及陪宗室應難祔舅姑¶
一時母從子百歳婦隨夫此禮縁情制臨風老淚枯¶
<pb:KR4d0305_SBCK_091-21b>¶
　　　武康軍僉判師君¶
換卻野人服衣之從事衫人忻犧&KR0013;繡我&KR0015;馬羈衘¶
客靜閒尊禁身彊閣杖凾典刑那復見宰樹閟窑嚴¶
　　　楊極父¶
髙堂元祐脚下澤少游郷(誌中/語)自得林泉趣不登聲¶
利&KR0163;年方榮四豆日巳下三商有子翁無咎存心味¶
更長(存心/堂名)¶
　　　史合州¶
昔忝東川使知公才諝長莫邪寜是利薤本未爲彊¶
横槊悲秋塞凝香送夕陽邊&KR0028;正多事感&KR0099;卧龍岡¶
　　　孺人譙氏¶
<pb:KR4d0305_SBCK_091-22a>¶
門閭冰似清譙女復蘇甥幸有室家樂寜無兄弟情¶
㓕鄫雖未忍歸衛不容行獨殿諸昆後鸞封賁九京¶
　　　李順慶(鏜)¶
&KR0097;紹方聞學親承太史傳才資元近厚輩行最推賢¶
七任二千石分符三十年天廷無一跡歸伴壑龍眠¶
　　　髙開國(泰叔)¶
並游英俊半歸泉何事夫君又弱焉廉退風標留萬¶
口勤勞心事入塵編團團故歩八千石落落浮名四¶
十年除却江東膚使在一時舊話向誰傳¶
　　　髙龍學¶
蜀自開禧後西垂畏廩秋更經兩單閼盡棄五&KR0065;州¶
<pb:KR4d0305_SBCK_091-22b>¶
新沔依同谷中梁恃武休匆匆移米嶺往往阻金牛¶
嶓&KR0193;略逋㓂益昌隨解舟近猶趨劒閬逺或至渝涪¶
棄守儕民旅奔軍齒㓂讎亂生寜有豸衆潰巳無鳩¶
伯也傷時乆民&KR0006;作巳憂&KR0155;沈隨分定行止與天謀¶
髙尚辤丹詔低囬佐碧油封疆資屏翰原隰頼咨諏¶
事變方濡首人情苦掉頭誓言&KR0162;一死力與障横流¶
固分爲忠&KR0017;安能效泣囚訣辭貽子弟壯語駭朋儔¶
憤極拳穿爪兵交血染髏不隨蜍志在甘逐逺巡遊¶
志士聞風起頑夫背面羞公身無復憾疆事更誰籌¶
學士標龍直文階列禁游湛恩沾骨肉新廟賁林丘¶
三禭雖云厚百身安足酬逰䰟如可作近事亦知不¶
<pb:KR4d0305_SBCK_091-23a>¶
懲敗從婁敬交鄰激叛侯未論輕漢鼎長恐誤梁甌¶
後吏誰荓螫前修不憗留玉棺行有日丹旐送無由¶
渺渺河山隔皇皇兄弟求非惟在原急亦爲念宗周¶
　贈¶
　　　贈易數雍堯俞¶
京君明受焦贛易其&KR0003;長於灾變分卦更直日用事¶
以震離兊坎爲方伯監司之官凡近數月逺一歳所¶
言屢中史號呼大呌遂謂房用之尤精嗟夫易以占¶
往來天地之消長萬古之廢興且莫之逃今以能言¶
逺一歳者爲精之尤漢儒之陋可知矣考之傳况又¶
未必能言及一歳言乗傳奏事及涌水出近一月逺¶
<pb:KR4d0305_SBCK_091-23b>¶
數月耳逮其不宻失身乃不自鏡見京易未易疵也¶
特其傳數而不論理易者少之雍君頗有志於學推¶
測休咎歷歷如見無徒効漢儒托經傳數則幾矣¶
　　　贈資中王彦正風水&KR0003;¶
祖宗山陵自永安以後皆在嵩少之北洛水之南岡¶
阜演迤互爲拱揖登永安縣之西坡望安昌熈三陵¶
在平川尤爲卓絶蓋其地&KR0020;掌平凡一百十有三項¶
方二十里栢林環秀萬安山來朝遥揖嵩少考其始¶
&KR0004;營卜則安陵惟舊而昌熈以後乃以太祖生於洛¶
陽愛其&KR0095;風嘗欲都之不果末年因西幸嘆曰朕生¶
不得居此死當葬此遂謁陵登闕臺西北向發鳴鏑¶
<pb:KR4d0305_SBCK_091-24a>¶
中其所曰我後當葬此他日弓劒旣返即其地爲昌¶
陵而後來皆因之始亦不過以鳴鏑爲凖蓋非有某¶
山某水之&KR0003;而至今隂陽家咸謂東南地穹西北地¶
垂爲角音所利故能乆安利不利吾不得而知也而¶
獨知夫&KR0004;&KR0114;之意爲不&KR0002;是也爰蔇南狩庶事草剏¶
隆祐之䘮權卜于會稽而朝向適又與永安諸陵相¶
似亦恊於音利有上皇山新婦尖而隆祐攅宫正宅¶
其下吁開寳之行營蔽自上意紹興之權厝事出倉¶
卒而山之朝向前後一體又於風水之&KR0003;不相戾丗¶
蓋有本不出諸此而未嘗不出諸此者也資中主生¶
雖本以風水名家而心目曠逺善識統體且能傳諸¶
<pb:KR4d0305_SBCK_091-24b>¶
卦義裁之以理非史巫紛&KR0002;之比余一見而竒其有¶
識㑹離憂患俾營兆域主賔一語乃决不數月乃克¶
襄事主生辤去請余言以信其&KR0003;余固有感於風水¶
之多異&KR0003;而溺焉者之不知返也乃書前&KR0003;以遺之¶
以見夫王生善發山川之閟而人之得王生以發之¶
而俾死者有所歸皆非偶然也生乎其敬之重之母忽¶
　　　贈術士楊坤¶
開禧二年余自館職&KR0024;外普人何大圭善論太一數¶
謂余曰子姑待之蜀且有亂余行至巴峽閒而大圭¶
之言驗迨安公以戮曦聞余始還里蜀人往往能道¶
曦未授首時事謂眉人有楊坤者能先事言之今&KR0026;¶
<pb:KR4d0305_SBCK_091-25a>¶
安公所題果信前聞之不誣也天下之生乆矣一治¶
一亂蓋氣數屈信之變使然有不容巳者雖天之愛¶
人不能使之常治而無亂然必爲之生才以擬其亂¶
國雖靡止或聖或否民雖靡膴或哲或謀或肅或艾¶
是理之在丗閒蓋瞭然&KR0002;此而士之聵聵者徃徃一¶
術士之不&KR0002;甚至辱身䘮節吁其可嘆矣夫撫卷&KR0099;¶
然書而歸諸紳¶
　　　贈太素陳純¶
術家者流自&KR0087;漢以後盛於丗者巳有所謂風角遁¶
甲七政元氣逢占覆射挺專須&KR0119;&KR0012;虚望雲省氣等¶
&KR0003;其末益蔓則又不止是然大抵囿於隂陽之器乃¶
<pb:KR4d0305_SBCK_091-25b>¶
&KR0002;察脉以知&KR0123;凶則於人之血氣經絡往來消息之¶
度而得之較諸他術最爲切近如毉緩識二竪子猶¶
是易事至毉和遂能以君之疾知而覘其臣&KR0002;社稷¶
况一身之近者乎陳生挾此以遊諸公閒數有竒中¶
其術不爲不精矣今自遂而歸成都也索余言又書¶
此以勉之¶
　　　贈王彦正¶
嘉定二年余以心制里居宅兆未&KR0114;聞資中王直夫¶
雅善青囊之術即具書幣致之居三日余表兄髙南¶
叔拉與登隈支山過蟠鼇鎮歷馬鞍山未至山數里¶
直夫頓足而言曰由長秋山而下乾岡數里其下當¶
<pb:KR4d0305_SBCK_091-26a>¶
有坤申朝甲乙出之水子之先君子其當葬此乎下¶
而卜之果如所云遂爲今長寜仟旣又爲余言子未¶
有室居子之先廬&KR0013;山帶江其上有山與馬鞍之朝¶
向&KR0002;相似然隈支爲巽巳峯實當其前儻知之乎余¶
曰而未嘗渉吾地而惡乎知之曰余以氣&KR0020;之所萃¶
知之卜之又如其所云由是即其地成室是爲今白¶
鶴書院直夫又曰書院氣勢之所鍾當有以文字發¶
祥者余乃約十餘士之當赴&KR0011;省試者會文其上是¶
歳自&KR0011;元王萬里而下凡得七人其不在得中者後¶
亦接踵科第或以恩得官莫有遺者又曰白鶴書院¶
雖得江山之要然此地堙鬱巳乆今一旦開豁呈露¶
<pb:KR4d0305_SBCK_091-26b>¶
則家于是山之下者其餘氣所鍾亦當有科級之應¶
是歳余弟嘉甫與鄰居譙仲甫同登即七人之選也¶
先是貢士題名于浮屠以問直夫直夫曰&KR0002;在七級¶
則當七士後皆如其言凡此皆余一歳閒身履而目¶
擊者自餘&KR0011;此者不可勝數恐歳浸乆而忘之姑隨¶
筆書此以記¶
　　　贈術士孫守中¶
先王盛時瞽矇與&KR3636;皆得食于樂正大師小師教之¶
眡暸者相之不寜惟是凡窮而無告者皆有常餼凡¶
瘖聾廢疾者各以其噐食之蓋盈宇宙閒無一民不¶
屬焉所以共明命而&KR0779;同氣也降春秋而此意亡徃¶
<pb:KR4d0305_SBCK_091-27a>¶
往推筭之伎以糊其口而聽其自爲飬上之人不及¶
知也吁亦旣可憫矣而孫生不特自爲養也又將推¶
此以教其&KR0011;則不亦重可愧乎吾䣊士苟相與扶持¶
之尚見瞽相師之意云¶
　　　書龍恊惠事¶
余自潼川造朝龍恊惠以筆史從旣遣還復思其人¶
從范殿撰借使久之未至余以辠去意不復我從矣¶
抵于湖恊惠闖然來逆余且請爲范公進所撰地志¶
即馳還靖余爲言窮陬絕裔安以筆史爲其歸服爾¶
事保爾禄養爾親畜爾孥乃爾乆計則口呿目瞪&KR0002;¶
弗㥦志即而問之對曰昔也朝廷法從人所爭趨豈¶
<pb:KR4d0305_SBCK_091-27b>¶
欠一賤&KR0032;故猶豫弗敢前今曰渠陽逐客則前之爭¶
趨者去之此正小人願效奔走之時巳白吾父四方¶
上下惟主所命余嘆嘉之聽其竣事而自至亡何踰¶
嶺蹈谷跛曵以趨于靖敝衣糲食承事朝夕視異時¶
事余于潼不懈益䖍㑹副使闕彼當次&KR0024;請于今侯¶
不願速遷且俾後來者居巳上夫即新而棄故趨利¶
而辟害耆進而耻退樂&KR0349;而惡間往往士大夫有不¶
免而一郡史能守之不渝此豈亡見而然哉恊惠方¶
守其&KR0003;而余懼其以是取憎於俗也遣之使歸而識¶
其事于&KR0125;云¶
　　　贈術士游大有¶
<pb:KR4d0305_SBCK_091-28a>¶
五谿天下窮處靖居五谿之窮而逐客又其窮者盱¶
江游大有挾術而來言纚纚可聽乃請一言以探窮¶
嗚呼其果有見耶抑其窮未有愈邪余雅愛顧顗之¶
語人稟命有定分非知力所移惟應共巳守道信天¶
任運而闇者不&KR1252;&KR0301;意徼㚔徒虧雅道無關得䘮或¶
有問於游生者試以是告之安知無以爲然而濟其¶
窮乎¶
　　　送左轝歸廬陵¶
臨卭魏某讀易至艮㑹廬陵左行之東歸書以贈之¶
易中光明多爲艮發蓋人心遷於物則蔽闇止其所¶
則光明是以大象申之曰君子以思不出其位曰所¶
<pb:KR4d0305_SBCK_091-28b>¶
曰位人心之本體所以官天地而命萬物也止非其¶
所思出其位則志爲氣役物欲外遷而光明内蝕矣¶
嗚呼行之尚敬之哉¶
重校鶴山先生大全集卷之九十二¶
<pb:KR4d0305_SBCK_091-29a>¶
