# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:51.367809
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 53
#+PROPERTY: FILE SB04n0575-054鶴山先生大全文集-文集五十四.
<pb:KR4d0305_SBCK_053-1a>¶
重校鶴山先生大全文集卷之五十四¶
序¶
　　　衛正叔禮記集説序¶
人生而莫不有仁義之性存乎其心經禮三百曲禮¶
三千聖人禀諸天地所以合外内之道而節文乎仁¶
義者也自周衰諸侯去籍雖以二代之後而不足證¶
猶頼夫子之雅言羣弟子之所記録故尚有存者迨¶
是古挾書之令作而禮再厄又得河間獻王二戴馬¶
鄭相與保殘補壞以開&KR0051;宋隋唐諸儒迭爲發揮三¶
禮得不盡亡自正義既岀先儒全書泯不復見自列¶
於科目&KR0054;士諸生亦不過習其讀以爲利禄計至金¶
<pb:KR4d0305_SBCK_053-1b>¶
陵王氏又罷儀禮取壬而僅存周官戴記之科而士¶
之習於禮者滋鮮就戴記而言如檀弓䘮禮諸篇旣¶
指爲凶事罕所記省則其所習僅一二十篇耳苟不¶
得其義則又諉曰漢儒之說也棄不復講所謂解說¶
之詳僅有方馬陳陸諸家然而述王氏之說者也惟¶
&KR0028;浴諸大儒上承洙泗之傳乃僅與門人弟子難疑¶
荅問而未及著爲全書嗚呼學殘文缺無所因襲驅¶
一丗而&KR0115;行焉豈不重可嘆與平江衛氏丗善爲禮¶
正叔又自鄭注孔義陸釋以及百家之所嘗講者㑹¶
稡成書凡一百六十卷如范寗何晏例各記其姓名¶
以聽覽者之自擇此非特以備禮書之闕也洒掃應¶
<pb:KR4d0305_SBCK_053-2a>¶
對進退恭敬辭遜撙節非由外心以生也非忠信之¶
薄也非人情之僞也凡皆人性之固有天秩之自然¶
而非有一毫勉彊増益也學者誠能即是僅存而推¶
尋之内反諸心隨事省察充而至於動容周旋之㑹¶
揖遜征伐之時則是禮也將以宅天&KR0168;而奠民極豈¶
形器云乎哉正叔名湜自號櫟齋今爲武進令云¶
　　　李大卿(蘩)罷糴録序¶
故外府卿李公建罷九州和糴有淳熈詔書録其庸¶
有黄公歌行劉公序篇識其事而公之子璟瑀&KR0002;孫¶
寛民皆余所善也瑀屬余申其義竊攷公之督餉昉¶
于淳熈三年之秋未發漢中而條上糴事固云願假¶
<pb:KR4d0305_SBCK_053-2b>¶
臣三數月永除蜀人五十年之害其見善明信巳篤¶
巳&KR0002;此迨五年三月僅僅一年有半奏聞凡十有三¶
上尚書一與同列徃返七璽封下尚書可其奏八訖¶
如始議克底成績余執書而嘆曰雖昔人戊申奏聞¶
甲寅報可殆不是過也而公以表臣自&KR0108;則非有營¶
平得君之素也以其時考之自淳熈三年之九月至¶
五年之三月又皆乆虚相位獨運萬幾非有丙魏乎¶
人主之側也而徃反問對慮終稽敝蓋而命口陳之¶
不翅嗚呼亦誠而巳矣書曰&KR0002;有疾惟民其畢棄咎¶
&KR0002;保赤子惟民其康乂人至於疾痛之切於身赤子¶
之未能言所謂心誠求之惟此時爲然爲民上而憂¶
<pb:KR4d0305_SBCK_053-3a>¶
民之誠其常懇懇&KR0002;是也則幽枉畢獻痒痾悉陳其¶
尚有不棄咎而從康者乎三復淳熈之盛庶幾見之¶
附姓名于黄劉之末¶
　　　陳正獻公詩集序¶
共惟阜陵之盛中外休晏公卿將相言論風指尚接¶
承平之餘余嘗&KR0023;闚正獻陳公論諌百數十何其明¶
白正大悃愊而無華蔚平慶曆元祐之風則也蓋不¶
問而可知其人可觀其世今又於公之子宓宿盡見¶
公所爲詩寛&KR0073;而理造次仁義無一毫纂組雕瑑之¶
習嗚呼是豈一朝夕之致哉祖宗涵濡之澤山川清¶
明之稟師友漸益之功其根旣厚其葉滋沃詩乎詩¶
<pb:KR4d0305_SBCK_053-3b>¶
乎可以&KR0026;德可以論世而無本者能之乎¶
　　　張魏公紫巖論語説序¶
魏國忠獻張公之卒距今六十有三年精忠篤諒凜¶
凜猶有生意某少嘗譜其年行裒其論奏今又得論¶
語解於公之從曾孫希亮此天厚吾嗜者也希亮將¶
鋟梓以傳而使某識其篇端粤惟論語一書此孔門¶
弟子之嗜學者於聖人容貌詞氣動容周旋之頃身¶
體而心㑹氣感而機應故其所書親切有味九一時¶
師傳友授閱萬丗如見然自七十子終然後大義乖¶
訖孟子死盡失其傳然而生乎千載之後亦聖人所¶
與共學之人也豈終於乖失而不可復&KR0019;與本朝全¶
<pb:KR4d0305_SBCK_053-4a>¶
盛時河洛之間諸儒輩岀掃除末師之陋隨事體習¶
切巳研求以上尋千載之緒然後人知聖人之所以¶
言與羣弟子之所以書皆日用飲食間事在立則見¶
無行不與而非託諸空言也至近世張氏朱氏父子¶
傳家原流湜湜益大以肆忠獻公資稟醇實旣從北¶
方學者講誦遺言又與南渡諸賢更歷事變自事親¶
而事君治巳而治人反覆參驗無一不合故其爲是¶
書也非苟知之凡皆精察力踐之餘先儒所謂篤其¶
實而藝者書之也學者誠能推尋究玩而知前輩讀¶
書異乎今之讀者即是以約諸經即經以驗諸巳不¶
亦求端用力之要乎¶
<pb:KR4d0305_SBCK_053-4b>¶
　　　裴夣得注歐陽公詩集序¶
歐陽文忠公之詩文今所謂居士集者六百七十餘¶
篇公之子叔弼以授蘇文忠公公書其篇首曰歐陽¶
子之學推韓愈孟子以逹孔氏其言簡而明信而通¶
其亂日歐陽子論大道似韓愈論事似陸贄記事似¶
司馬遷詩賦似李白自是集之行也家藏而人誦之¶
有譜其年行有&KR0011;其制誥表章雜著而别爲之集者¶
蓋片辭尺牘無復棄遺矣臨川裴及卿夢得嘗從故¶
工部尚書何叔異遊何耆公之詩命及卿爲之箋釋¶
乆而成編余亦雅好歐公詩簡易明暢&KR0002;出諸肆筆¶
脱口者今披味裴釋益知公貫融古今所以蓄德者¶
<pb:KR4d0305_SBCK_053-5a>¶
甚弘而非及卿慱見彊志精思而篤踐焉亦不足以¶
發之也書成介其諸舅李公父劉以屬叙于余余瞿¶
然曰歐公之文而蘇公叙之矣余何所容其喙余唯¶
竊嘆古之士者惟曰德行道蓻固不以文詞爲學也¶
今見之歌謡風雅者上自公卿大夫下至里閭閨閫¶
徃徃後世經生文士專門名丗者所不逮蓋禮義之¶
浸漬巳乆其發諸威儀文詞皆其旣溢之餘是惟無¶
言言則本乎情性&KR0028;乎丗道後之人自始童習即以¶
屬詞繪句爲事然曠日踰年卒未有以稍出古人之¶
區域迨乎去本益逺則辨篇章之耦竒較聲韻之中¶
否啇駢儷之工拙審體製之乖合自謂窮&KR0677;力索然¶
<pb:KR4d0305_SBCK_053-5b>¶
有之固無所益無之亦無所闕况於爲巳之事了無¶
相&KR0028;極於晚唐閏周以曁我國&KR0004;西崑之習滋熾人¶
亦稍稍厭苦之而未有能易之者於是不以功利爲¶
用丗之要學則託諸佛老爲窮理之極功微歐公倡¶
明古學裁以經術而元氣之會眞儒實才後先迭出¶
相與盡掃而空之則倀倀乎未知攸届也公詩十有¶
四卷凡五百二十一首¶
　　　楊恭惠公輔奏議序¶
恭惠楊公奏䟽其孫令圭裒稡成編屬楊卿伯昌書¶
其篇首又俾余申其義讀之舎然以喜曰古之仕者¶
雖事有小大而其心一爲委吏而㑹計當爲乗田而¶
<pb:KR4d0305_SBCK_053-6a>¶
牛羊茁夫亦事其所當事而不敢越耳使爲公卿大¶
夫則有公卿大夫之事爲侯伯子男則又各有其事¶
雖官有尊卑禄有貧冨而是心之體無大小無逺近¶
在易曰位曰所在書在大學曰止隨其所遇而無不¶
當盡焉楊公出入中外餘三十年令圭譜其年爵以¶
識其所論奏蓋居一官則盡心於一官任一道則盡¶
心於一道即年比事而心之精神炯炯方䇿嗚呼斯¶
不謂之思其位止其所者乎後公之卒二十年臨卭¶
魏某以言事謫靖書于官舎¶
　　　彭忠肅公止堂文集序¶
某聞之程子曰聖賢之言不得巳也有是言則是理¶
<pb:KR4d0305_SBCK_053-6b>¶
明無是言則天下之理有闕焉又曰後之人始執卷¶
則以文爲先平生所爲多於聖人然有之無補無之¶
無闕竊嘗以是讀聖賢之書如易書詩春秌篇具一¶
體不相襲沿至於曽子子思孟子亦皆孔氏不言之¶
意非爲是以求聞于丗也不則無以宅天&KR0168;奠民極¶
障人欲祛丗迷凡不得巳而有言也自靈均而後始¶
有丈辭之士或競相摹擬或刋落陳言千七百季何¶
啻數千百家然而所謂無是言則理有闕者自漢毛¶
董而後至近丗諸儒宗葢可屈指而所謂有之無補¶
無之無闕者則不知其幾千百家矣某自少巳知有¶
清江彭公論諌炳炳心郷徃之其後得公内治聖監¶
<pb:KR4d0305_SBCK_053-7a>¶
之書自正始于家刑善于國鑿鑿乎䟽而理也又得¶
止堂訓蒙之書自一本二氣五常五典娓娓乎密而¶
辯也又於公之子欽見公手澤與樓劉諸老爲公銘¶
竁則益瞿然自失曰是學之正傳而吾不得親炙之¶
也廬陵李公鼎受知于公有秊矣今將漕湖南而公¶
之子鉉來爲屬乃以公平生所爲文刻諸湘西精舎¶
移書某命識篇首於是盡得公言行本末披誦絫日¶
嗚呼所謂無是言則天下之理有闕者非此其是與¶
公始讀程子易傳知爲學之要又從朱張子問辯講¶
切而學益成繇是尊聞行知造次理道居而訓子孫¶
淑朋&KR0011;必孝弟謹信志道依仁也必窮理格物謹獨¶
<pb:KR4d0305_SBCK_053-7b>¶
守約也岀而告君父斆丗子必正心修身事親刑家¶
畏天愛民也必尊儒務學簡修勸忠别慝癉惡也葢¶
言未有不根諸理而理未有不求諸近非&KR0002;異端之¶
誣民文士之譁丗也紹熈定省之議伏墀扣額貇貇¶
然有號泣隨親起敬起孝之意至如陳源依馮城社¶
間諜兩宫韓侂胄岀入宫闈與聞大政脱少嬰忤流¶
竄隨之公盡力排抵无少回撓劉文節公以論呉端¶
出臺公以博士爭之公非有當言之責也油然發&KR0168;¶
不能自巳嗚呼是言也使見用於紹熈則　二聖重¶
懽必有以感移人心迓續天命而内禪之事母遽也¶
見思於慶元則政歸中書必有以登&KR0572;衆正紹開丕¶
<pb:KR4d0305_SBCK_053-8a>¶
平而學禁邊議之紛紛不作也伊尹之告太甲曰惟¶
朕以懌萬丗有辭曰嗣王克终厥德實萬丗无疆之¶
休葢古人處君臣之變一言一動爲萬丗喜爲萬世¶
憂然則公於此而無言也不亦闕之甚與文集凡四¶
十有七卷訓蒙聖監與别集不與紹定三年秋九月¶
巳丑朔臨卭魏某序¶
　　　朱文公秊譜序¶
天生斯民必有岀乎其&KR0011;者爲之君師以任先覺之¶
責然而非一人所能自爲也必並生錯出交修互發¶
然後道章而化成是故有堯舜則有禹皋陶有湯文¶
則有伊尹萊朱大公望散冝生各當其丗觀其㑹通¶
<pb:KR4d0305_SBCK_053-8b>¶
以盡其所當爲之分然後天&KR0168;以位人極以立萬丗¶
之標準以定雖氣數詘信之不齊而天之愛人閱千¶
古如一日也自比閭節授之法壞射飲讀法之禮無¶
所於行君師之枋移於孔子則又有冉閔顔曾羣弟¶
子左右羽翼之微言大義天開日揭萬物咸覩自孔¶
子没則諸子巳有不能盡得其傳者於是子思孟子¶
又爲之闡幽明微著嫌辨似而後孔氏之道歷萬丗¶
而亡敝嗚呼是不曰天之所命而誰實爲之&KR0087;漢以¶
來諸儒生於籍去書焚師異指殊之後不惟孔道晦¶
蝕孟氏之説亦鮮知之千數百季間何可謂無人則¶
徃徃&KR0012;立寡儔倡焉莫之和也絶焉弗之續也乃至¶
<pb:KR4d0305_SBCK_053-9a>¶
國朝之盛南自湖湘北至河洛西極&KR0028;輔地之相去¶
何翅千有餘里而大儒輩出聲應氣求&KR0002;合符節曰¶
極曰誠曰仁曰道曰中曰恕曰性命曰氣質曰天理¶
人欲曰隂陽&KR0017;神&KR0002;此等&KR0011;凡皆聖門講學之樞要¶
而千數百年習浮踵陋莫知其説者至是脱然如沈¶
痾之閒大&KR0304;之醒至于吕謝游楊尹張侯胡諸儒切¶
磋究之分别白之亦幾無餘藴矣然而絶之乆而復¶
之難&KR0019;者寡而咻者衆也朱文公先生始以強志博¶
見凌髙厲空自受學延平李子&KR0370;然如將弗勝於是¶
歛豪就實反愽歸約迨其蓄乆而思渾資&KR0055;而行孰¶
則貫精粗合外内羣獻之精緼百家之異指毫分縷¶
<pb:KR4d0305_SBCK_053-9b>¶
析如眎諸掌張宣公吕成公同心恊力以閑先聖之¶
道而僅及中身論&KR0274;靡竟惟先生巋然獨存中更學¶
禁自信益篤葢自易詩中庸大學論語孟子悉爲之¶
推明演繹以至三禮孝經下迨屈韓之文周程邵張¶
之書司馬氏之史先正之言行亦各爲之論著然後¶
帝王經丗之規聖賢新民之學粲然中興學者習其¶
讀惟其義則知三才一本道器一致幽&KR0677;乎無極太¶
極之妙而實不離乎匹夫匹婦之所知大至於位天¶
地育萬物而實不外乎暗室屋漏之無愧葢至近而¶
逺至顯而微非&KR0002;棄倫絶學者之慕乎髙而譁丗取¶
寵者之安於卑也猗其盛與吾友李公晦方子嘗輯¶
<pb:KR4d0305_SBCK_053-10a>¶
先生之年行今髙安洪史君友成爲之鋟木以壽其¶
傳髙安之弟天成屬予識其卷首嗚呼帝王不作而¶
洙泗之教興微孟子吾不知大道之與異端果孰爲¶
勝&KR0018;也聖賢旣熄而&KR0028;洛之學興微朱子亦未知聖¶
傳之與俗學果孰爲顯晦也韓子謂孟子之功不在¶
禹下予謂朱子之功不在孟子下予生也後雖不及¶
事先生而與公晦及輔漢卿廣昔者嘗共學焉故不¶
敢以固陋辤¶
　　　送呉門葉元老歸浮光序¶
予以戇愚抵戾放之蠻荆去國之日自邇臣百執事¶
下至慱士弟子貟都人士祖帳餘杭門外連日不絶¶
<pb:KR4d0305_SBCK_053-10b>¶
臨安尹白宰相致餽賮具四大舟送至丹陽所過監¶
司帥守將迎如他日予謝以疾而不得免焉入靖靖¶
守洪文惠公之孫倬遇之如使客而有加四方之賔¶
友從游者日至行李之問無虚月也予皆固謝弗聽¶
呉門葉元老識度器藻夐出儕&KR0011;嘗受學于陸伯微¶
具有師法所交多天下賢士予因陳正父識之傾葢¶
如舊交一日匹馬數童來自浮光爲予數月留每日¶
聚友讀書元老從容出一詞率中要㑹談古今治忽¶
人物優劣山川險易下至甲兵良窳米粟少多之數¶
皆&KR0677;原索委蓋有志之士也予每閱前史凡䘮人遷¶
客必使守&KR0032;防夫極之於其所徃至則&KR2681;門掃&KR0100;屏¶
<pb:KR4d0305_SBCK_053-11a>¶
去書謁人或追送而逺省焉則史&KR0125;必書之爲美談¶
其在今日不惟不加之譴我返以是見稱於時賢見¶
用於當丗嗚呼非嘗從事於學志立而氣彊者不能¶
辦此非祖宗仁厚之積緜丗歷禩愈畜愈深亦無以¶
致此元老將歸省其伯氏乃與共學之士酌酒餞行¶
各爲七言古詩一章予爲序所以作云¶
龍標之&KR0047;路窮絶峩峩羣峯&KR0029;天脅頑雲壓谿鳶跕翅¶
很石横空馬溝血葉君尺箠度崔嵬朱霞白鶴雲端¶
來蠻&KR0022;自昔少此客問此胡爲乎來哉曉䆫共話羲¶
文易千古聖賢心歷歷有時舊習未全忘間&KR0029;銀河¶
弄詩筆銀河化作霜霰飛蒼龍移入天之西彭城風¶
<pb:KR4d0305_SBCK_053-11b>¶
雨撩客夢君起謂我吾其歸牛羊凍卧鴻酸嘶九州¶
&KR0054;大君安之人生行止各有時願崇明德慰逺思¶
　　　廣平李氏觀畫所見序¶
故吏部侍郎廣乎李公嘗大書六十四卦之象于屋¶
壁玩之三月而有得焉於是爲書題曰觀晝所見旣¶
自叙所以作厥七十年其孫大謙守邵則公觀畫之¶
地也是書乆失而俄得故不無爛脱大謙又叙所以¶
然而屬予申其義嗚呼得於畫而不滯於辭亦可謂¶
善觀易矣易言六畫六爻六位六虚是四者相近而¶
不同蓋爻者動也專指九六則父母之䇿也畫者卦¶
也兼七八九六則包男女之䇿也緫而言之畫即爲¶
<pb:KR4d0305_SBCK_053-12a>¶
爻析而言之爻與畫異畫之見者又爲位爻之變者¶
又爲虚故曰變動不居周流六虚位從爻而爲虚也¶
曰六畫成卦六位成章虚從畫而爲位也然其實皆¶
自竒偶之畫始竒偶則太極之分者也今李公之於¶
易不觀諸辭而觀諸畫不惑乎諸儒之異傳而求諸¶
心目之良能雖兼収衆善而片詞折&KR0168;皆純體獨得¶
之妙雖不離乎互變伏反之等而因體明用無牽合¶
傅㑹之煩至於發二五柔剛之義斥異端邪遁之説¶
則進而告君&KR0370;而省巳造次必是&KR0087;漢以來爲易者¶
多矣顧拳拳乎諸&KR0081;氏之出處則又舉一隅以明易¶
道之用有非佔畢陋儒所能盡識嗚呼斯亦異乎丗¶
<pb:KR4d0305_SBCK_053-12b>¶
之所謂讀易者矣公名椿字壽翁師友淵源所自則¶
文定胡公云¶
　　　送清湘文元歸土谿序¶
清湘文宗之元以其所聞于師友過靖就予是正其¶
書有曰翶翔土谿之濵詠歌先聖之道予問土谿所¶
以名曰是谿也東出于濂谿西㑹于洮江吾丗居其¶
間或謂是名俚俗盍易諸吾謝不敢今先生之問及¶
此是谿將有望焉願以一言發之予曰大哉土之爲¶
功也以天象言之四時之季日合黄道以五星言之¶
四星失度則填爲之動以五聲言之諸宫實長黄鐘¶
以河圖洛書言之其中皆主五數以五行言之則水¶
<pb:KR4d0305_SBCK_053-13a>¶
火之所&KR0009;金木之所資居中以應四方沖氣而生萬¶
物其功不旣大乎而誰以易之乾之四德人之四端¶
而信不與焉又以見無適而非此也雖然有一于此¶
子亦知之乎古尚書説吕氏春秋漢儒五行傳許氏¶
異義之等又皆以&KR0095;爲心蓋自二漢以前五行之次¶
五臟之屬與今丗所傳黄帝書不同宗之請其説予¶
曰此義甚大我以吾意言之何益於子子歸而求之¶
而有以復於予也詩曰維桑與梓必共敬止宗之其¶
致思焉因書以送其歸云¶
　　　邵萬州孝弟蒙求序¶
蒙求之書便於記誦自遷固書以訖于本朝史先儒¶
<pb:KR4d0305_SBCK_053-13b>¶
爲之者凡數家矣金華邵伯方笥又用李氏蒙求韻¶
録古今孝弟事嘗以示予予作而嘆曰是不惟纂言¶
用韻之工蓋見諸行事之實者也夫學莫大於求仁¶
仁則五性之本求仁必自孝弟始則孝弟又所以爲¶
仁之本也古之教者居于家則事父兄坐於塾則親¶
師友㑹于序則讀教法飲于郷則序齒位朝益莫習¶
日誘月化無適而非事親敬長之節凡以申其義而¶
降之德焉耳曰申曰降又皆因其固有振而新之非¶
如後之教者利禄之誘詞華之競而本焉之不務也¶
是書於始學尤爲有益非徒記誦之云伯方請遂識¶
之予不敢辤紹定元年二月&KR0004;&KR0123;¶
<pb:KR4d0305_SBCK_053-14a>¶
　　　王侍郎秬復齋詩集序¶
國朝自全盛時豐&KR0622;菁莪之澤浹於人也&KR0055;雖中更¶
挫揠而封培之乆根苗未憖過江以來如張忠獻趙¶
忠簡諸老又相與扶持之生意昭蘇足以濟登興運¶
雖再阸嫚秦而紹興之季隆乾之間人物復振故相¶
之僅存惟張忠獻而聲求氣應則有如正獻陳公忠¶
肅虞公劉公忠簡張公胡公玉山汪公梅溪王公于¶
湖張公縉雲馮公無隱張公以至杜公莘老查公元¶
章馮公圖仲李公德逺殆不可勝數後來繼踵學問¶
如朱張二子詞章如周洪諸賢並生錯出亦非一人¶
蓋祖宗德澤之感山川風氣之㑹適鍾是時復齋王¶
<pb:KR4d0305_SBCK_053-14b>¶
公以中山故&KR0193;李文肅之髙第受知於忠獻而周旋¶
乎正獻忠肅諸賢之間目之所接南渡諸賢也耳之¶
所逮聞北方餘論也觀摩麗習蓄厚而資&KR0055;故其發¶
爲論諫忠忱惻怛如首言虜必敗盟張忠獻必可用¶
俘虜必不可遣張說必不可本兵皆言人所難而施¶
之餘事則大篇短章精&KR0055;麗則人第見其風格氣韻¶
追迫陶謝不知懷賢憂丗藹然有少陵一飯不忘君¶
之意嗚呼是豈一朝夕之功襲而致之哉自周之東¶
懷舊者必稱西方之人孟子論人亦歸重於北方之¶
學西方乃宗周文獻之餘而北方則帝王風聲之舊¶
吾故於王公之文而重有感焉公之孫潭昔宰寜川¶
<pb:KR4d0305_SBCK_053-15a>¶
嘗以公奏䟽刻諸縣齋今通守邵陵又裒公平生詩¶
爲二集分十有五卷刻諸治寺前後工梓之費則皆¶
以俸之用例而不欲受者爲之屬予叙所以作予於¶
前言徃行槩乎有聞不敢以罪戻辭¶
　　　錢氏詩集傳序¶
古之言詩以見志者載於魯論左傳及子思孟子諸¶
書與今之爲詩事實文義音韻章句之不合者蓋什¶
六七而貫融精粗耦事合變不翅自其口出大抵作¶
者本諸性情之正而説者亦以發其性情之實不拘¶
拘於文辭也自孔孟氏没遺言僅存乃皆去籍焚書之¶
餘編殘簡脱師異指殊歴漢魏&KR0051;隋乆而無所統壹¶
<pb:KR4d0305_SBCK_053-15b>¶
上之人思所以救之於是尚書存孔三禮守鄭易非¶
王氏不宗春秋惟優左杜詩專取毛鄭士豈無耳目¶
肺腸而不能以自信也則寜倍徃聖不刋之經母違¶
時王所主之傳所謂傳者千百家中一人耳而一時¶
好尚遂定爲學者之正鵠佔畢訓故悉惟其意違之¶
則曰是非經指也以他書且不可况言詩乎詩之專¶
於毛鄭其來巳乆舎是誠無所宗然其間有淺闇拘¶
迫之説非皆毛鄭之過序文自一言而下皆歷丗講¶
師因文起義&KR0019;㑹穿鑿之説乃敢與經文錯行而人¶
不以爲疑毛傳簡要平實無臆説無改字於序文無¶
所與猶足以存舊聞開來哲至鄭氏惟序是信則徃¶
<pb:KR4d0305_SBCK_053-16a>¶
徃遷就迎合&KR0019;以三禮彼其於詩於禮文同而釋異¶
巳且不能自信也而流及後丗則皆推之爲不可遷¶
之宗迨我國朝之盛然後歐蘇程張諸儒昉以聖賢¶
之意是正其說人知末師之不可盡信則相與辯序¶
文正古音破改字之謬闢專門之隘各有以自靖自¶
獻極於近丗吕成公集衆善存異本朱文公復古經¶
主叶韻然後興觀羣怨之旨可以吟咏體習庶幾其¶
無遺憾矣永嘉錢公又併去講師增益之說唯存序¶
首一言約文述指篇爲一贊凡舊說之渉乎矜巳訕¶
上傷俗害倫者皆在所不取題曰錢氏集傳又别爲¶
詁釋如爾雅&KR0011;例者使人便於習讀始公奉使成都¶
<pb:KR4d0305_SBCK_053-16b>¶
嘗岀以視予至是門人丁文伯黼起家守廬陵將爲¶
板行而屬予題辭嗚呼聖人之經猶王室也二牧三¶
&KR0101;九宗五正相與同心僇力黜其不&KR0168;疆以周索雖¶
匪風下泉之弱也苟有是志猶足以維持人心况鉅¶
人价藩實翰王略予懼不得與於執事其何敢辭錢¶
公名文子字文季永嘉人蚤以明經厲志有聲庠序¶
仕至宗正少卿學術行&KR0105;爲人士宗仰云¶
　　　羅文恭公奏議序¶
文恭公奏䟽吾友劉平國旣叙所以作公之子愚又¶
屬余申其義余嘗攷公歳閥繇館學至樞府財十餘¶
年耳而論奏百數十大義炳炳甚至引&KR0322;排闥號泣¶
<pb:KR4d0305_SBCK_053-17a>¶
而隨嗚呼是卷卷者誰實使之心者人之神明其於¶
是非邪正之辨較&KR0002;白黒不容以自欺古之君子上¶
不敢欺其君而知無不言下不忍欺其民而知無不¶
爲此豈有爲而然哉凡以事其心焉耳矣事其心則¶
事天也三復淳熈育才之盛庶幾見之庶幾見之¶
　　　㳺誠之黙齋集序¶
始勉之裒其伯氏黙齋文槀屬後谿劉公爲之序未¶
暇銓次也厥二秊&KR0011;卷板行俾某申序焉孰復累曰¶
嘆其爲詩清而則論事辯而正記述贈送之文貫融¶
精粗造次理道大抵内盡巳志外期有益於人非&KR0002;¶
丗之矜竒衒巧務以譁衆取妍者爲之舎然嘆曰文¶
<pb:KR4d0305_SBCK_053-17b>¶
乎文乎其根諸氣命於志成於學乎性寓於氣爲柔¶
爲剛此隂陽之大分也而柔剛之中有正有偏威儀¶
文詞之分常必由之昔人所謂昭晣者無疑優游者¶
有餘其根&KR0002;是其發也必不可揜然而氣命於志志¶
不立則氣隨之志成於學學不講則志亦安能以立¶
是故威儀文詞古人所以立誠定命莫要焉黙齋氣¶
禀沈實而蚤有立志則知所以自厚其躬矣矧得一¶
丗大儒執經而受學焉是惟無言言則貫融精粗造¶
次理道使假之年且見於用其所成益不止此集凡¶
&KR0002;干卷今重刻于某所¶
　　　番昜王飬正雙巖集序¶
<pb:KR4d0305_SBCK_053-18a>¶
余於李微之貫之成之兄弟聞番有隱君子曰&KR0031;巖¶
先生王公以馴行孝謹著于州閭愽見而彊志精察¶
而篤踐余甚慕之而生也後不及與之接公没之三¶
十年余待罪太史氏公之子與權來爲祕書郎然後¶
&KR0023;觀公所爲文其割然如雄鋩利斧之行乎窽㕁也¶
粹然如大玉拱壁之發乎孚尹也平生所歷落落寡¶
遂雖再舉禮部曾不得尺寸之位以行其學而義理¶
之養華皓不渝時以其餘發諸文蓻徃徃一事物之¶
微一蟲魚之細推而根極理亂之變歛而消息進修¶
之&KR0248;有昔人所未發者嗚呼丗之以才觀口筆競相¶
夸詡者未嘗乏人年盛氣彊位亨志得則挾其天資¶
<pb:KR4d0305_SBCK_053-18b>¶
之美以自見於文墨議論間其於是理縱未有得而¶
能以小慧襲取時一遇焉年運而徃時不我與則憔¶
悴殞檴寖就枯槁前所謂時一遇焉者亦將莫知焉¶
徃矣然則窮益堅老益壯如&KR0031;巖者非有本能如是¶
乎&KR0031;巖諱蒙字飬正二子曰與權遇皆以儒學發身¶
善人之報庶其在此¶
　　　陳少陽文集序¶
余嘗與李忠定之孫大有爲友得其家所刋陳公少¶
陽文集稡&KR0011;旣詳今又得三山孫君遇正鳯所輯又¶
加詳焉嗚呼自吾有狄難如劉仲偃&KR0019;公晦張德祥¶
霍安國李清卿唐元任諸賢皆死節之著者其次則¶
<pb:KR4d0305_SBCK_053-19a>¶
如蔣興祖張&KR0192;朱昭郭許朱友恭之等義不苟生又¶
其次則有忍死于虜而卒能自明三者雖不同歸於¶
全其身爾矣至於平居不與榮禄緩急不當事任而¶
數陳大計連拄巨姦之死弗移如陳歐二賢則又人¶
所難能者焉大過之遇曰過渉滅頂凶无咎葢於事¶
爲凶而於義爲无咎然則寜爲陳歐而不幸與其爲¶
童蔡汪黄而幸也君遇夙號多聞加以㳺淮楚客京¶
口嘗訪陳公家里得其言行甚悉旣爲之譜系併以¶
思陵前後詔旨臣寮奏陳前輩題識與范傳李記列¶
諸篇帙非惟著國家育材之功抑以章祖宗悔過之¶
美意集凡&KR0002;干卷¶
<pb:KR4d0305_SBCK_053-19b>¶
　　　趙鑰夫宗藩文&KR0011;序¶
古之待同姓爲之宗法以統之宗其繼太祖者爲犬¶
宗宗其繼高祖爲小宗大宗一小宗四而於其間有¶
爲適子而祗事宗子有適子而不得爲適孫有公子¶
公孫而不得祖禰其先君有非同宗别子而不可以¶
爲後有正體而不傳重有傳重而非正體其統有如¶
此者又爲廟室以序之太祖之廟與三昭三穆而七¶
廟之子姓亦以爲序有事于太廟則羣昭羣穆咸在¶
旅酬賜爵昭與昭齒穆與穆齒其&KR0021;於餘廟則内賔¶
宗婦亦各以倫脱有哭臨之事則同姓於宗廟同宗¶
於祖廟同族於禰廟其序有如此者又爲氏族以别¶
<pb:KR4d0305_SBCK_053-20a>¶
之蓋自太祖爲正姓髙祖爲庶姓庶姓别於上而戚¶
單於下則分之以氏合之以族或王父字爲氏或公¶
子公孫爲氏或父之母弟列伯仲叔季爲氏其族也¶
或以先謚或以丗功或以君賜其别有如此者又爲¶
之國邑以處之由王子母弟以下親䟽降殺甸稍縣¶
畺之采皆有公邑&KR0002;有功德則寰外之地分茅胙土¶
列於五矦或又自矦伯入爲卿士其處之又如此然¶
而非立師以教之明善以養之則是數者未知其何¶
如也斆誦弦於瞽宗詔論説於東序觀道德於成均¶
攷中失於王闈無一時而非學也習射於澤助&KR0021;于¶
廟燕毛於寑友之以俊士造士行之於公族公路無¶
<pb:KR4d0305_SBCK_053-20b>¶
一事而非學也夫統之以宗法則分有制序之以廟¶
室則親有等系之以姓氏則族有别處之以國邑而¶
才有試此莫非教也又必使之朝夕有觀動息有飬¶
則其生斯丗也不爲十六才子周召毛原有不可得¶
矣夏殷自禹契以及&KR0142;宋之末周自后稷以迄春秋¶
之終凡皆有國二千餘年其本大其末&KR0791;雖有辟王¶
猶頼藩屏以永厥丗敬宗収族之法匪其明効歟自¶
周之季惡嫌畏偪自翦其&KR0011;本根無芘以取&KR0012;危者¶
無丗無之漢&KR0004;懲&KR0087;&KR0051;&KR0004;創魏唐&KR0004;鑒隋&KR0002;知所以¶
亢其宗矣然而僅以利害言非有誠慤之心&KR0055;長之¶
慮故封疆過制教飬無法不驕佚以喪巳則僭踰以¶
<pb:KR4d0305_SBCK_053-21a>¶
覆國乃使生乎帝王之胄者反以歛名逺勢韜光晦¶
明爲保身之良圖丗所稱賢不過儲思經術&KR0009;情詞¶
翰&KR0002;同姓之卿與國共休戚者反&KR0002;非巳所知嗚呼¶
相承至此亦不思甚矣國朝厚倫之意已非前伐¶
所及至　&KR0073;陵以後又増爲教育選舉之法文武之¶
彦彬彬輩岀其冠進士擢詞學舉童子者是猶以詞¶
蓺稱三百年間族姓之盛至二萬數千内而宰輔侍¶
從外而&KR0101;牧守宰功施社稷德&KR0013;生靈者代不乏人¶
嗚呼菁莪豐&KR0622;之積裳華棣鄂之感乃至此而况有¶
衍未艾者乎諸王孫鑰天謂不可無傳乃&KR0145;累朝¶
所以敬親重本士大夫所以鋪休揚美者稡成鉅編¶
<pb:KR4d0305_SBCK_053-21b>¶
名以宗藩文&KR0011;而属某叙所以作雖編次容有闕遺¶
而其大者巳具於此用不敢辤¶
　　　古今考序¶
渠陽山中暇日編校經傳自兩漢諸儒去古未逺巳¶
不能盡識三代遺制凡冕服車旗&KR0011;以叔孫通所作¶
漢禮制度爲據其所臆度者無以名之則曰猶今之¶
某物然孔賈諸儒爲之䟽義則又謂去漢乆逺雖漢¶
法亦不可考因嘆三代遺制始變於周末大壞於&KR0087;¶
漢而盡亡於魏&KR0051;以後雖名物稱謂字義音釋亦鮮¶
有存者故使經生學士白首窮經而弊弊於訓故佔¶
畢之末有終其身而不能盡知者嗚呼是誰之咎與¶
<pb:KR4d0305_SBCK_053-22a>¶
解之繇曰無所往其來復&KR0123;有攸往夙&KR0123;漢承&KR0087;敝¶
大難旣解是無所往也而昧於來復夙徃之戒徒能¶
隨丗就事爲秦漢以後規摹賈&KR0105;所謂建乆安之勢¶
成長治之業者蓋欲及時定制盡復三代之舊爲萬¶
丗太平訃而一時君臣不足以知此至董仲舒王&KR0123;¶
則寖逺寖䟽蓋自是人情習於簡陋古制益不可考¶
矣姑即漢紀隨文辯證作古今考¶
重校鶴山先生大全文集卷之五十四¶
<pb:KR4d0305_SBCK_053-22b>¶
