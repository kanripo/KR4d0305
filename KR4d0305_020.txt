# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:49.789107
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 20
#+PROPERTY: FILE SB04n0575-020鶴山先生大全文集-文集二十.
<pb:KR4d0305_SBCK_020-1a>¶
重校鶴山先生大全文集卷之二十¶
　奏議¶
　　　乙未秋七月特班奏事¶
臣乃者一再獲侍緝熈殿燕閒伏蒙玉音宣諭自後¶
不妨時時請對臣感激知遇恨未有以報塞今積精¶
儲思凡得十事以仰承清問畫一條具庶便乙覧惟¶
陛下留神垂聽臣不勝卷卷謹具如後¶
一臣伏見比日以來天文示異何其稠也六月庚辰¶
流星晝隕其占爲覆軍爲隂謀越十日巳&KR1067;熒惑¶
入太微垣其占爲饑爲逆爲䘮七月戊辰太白經¶
天其占爲兵爲秦強爲不臣此金火二星之變至¶
<pb:KR4d0305_SBCK_020-1b>¶
　于今未退也而火迫内垣&KR0057;爲急切越六日丙午¶
　以後金星行入東井夫孽非天作變不虚生陛¶
　下亦思所以省巳愆回天怒乎漢相王嘉謂動民¶
　以行不以言應天以實不以文下民微細猶不可¶
　詐况於上天神明而可欺乎人皆以爲至言臣謂¶
　如此言者在二漢以來絶少抑不知民與天一也¶
　安有爲欺民之事而可以應天亦安有爲欺天之¶
　事而可以動民者此猶未免於擇焉不精然其立¶
　言之大意則固巳深中乎于有餘年應天動民之¶
　實病矣臣每見近年以來羣臣封章多言陛下¶
　每遇祀饗必逢開霽每有禱祈無不響荅而臣嘗¶
<pb:KR4d0305_SBCK_020-2a>¶
　以爲此特淺之爲見者耳大水大火大兵大盗無¶
　歳無之而不此之問乎姑以今年所聞如正月而¶
　徐邳覆軍二月而惠冦作亂三月而黃陂逐將四¶
　月而建卒違命五月而禁衛失伍六月而京口挻¶
　禍七月而髙郵阻兵封章奏䟽非不多矣而不以¶
　是爲異也不特此也雖乾文示異無月無之亦能¶
　盡徹於陛下之聽乎陛下聞災異聞變故未¶
　嘗不知畏懼也而臣猶有疑於動民以言應天以¶
　文則民未可得而動天未可得而應也天未可應¶
　臣何以知之以民未可動知之耳民未可動何以¶
　知之臣半年之間渉萬里長涂所接州縣民吏語¶
<pb:KR4d0305_SBCK_020-2b>¶
及親政未有能深信者至江淮以來則憂危之語¶
日聞以此知民未可以虚言動也民未可動則天¶
决不可以虚文應也惟陛下實體而篤行之¶
一臣比者伏聞　陛下嘗於經筵對羣臣論及漢元¶
帝委用儒生牽制文義優游不斷陛下&KR0099;然有¶
感於元帝不得眞儒而用之聖學髙明誠足以破¶
千載不用儒生之陋然臣嘗讀漢史毎於元成二¶
君而有感焉因爲陛下試陳之且人主心術之¶
隱嗜好之偏獨居乎深宫之中誰得而知之史&KR0634;¶
雖書人亦不盡信也而班固於此二贊獨異乎他¶
贊其言曰臣外祖兄弟爲元帝侍中語臣曰元帝¶
<pb:KR4d0305_SBCK_020-3a>¶
　多材藝善史書鼓琴瑟吹洞簫自度曲被歌聲分¶
　刌節度窮極㓜眇少而好儒及即位召用儒生委¶
　之以政牽制文義優游不斷孝宣之業衰焉其於¶
　成帝贊曰臣之姑充後宫爲婕妤父子昆弟侍帷¶
　幄數爲臣言成帝善修容儀升車正立不内顧不¶
　疾言不親指臨朝淵嘿尊嚴&KR0002;神可謂有穆穆天¶
　子之容矣愽覽古今容受直辭公卿稱職奏議可¶
　述然湛乎酒色趙氏亂内外家擅朝言之可爲於¶
　邑臣嘗以爲此二贊蓋班固直以爲漢業之衰始¶
　此故詳著其致衰之因乃在於宫庭屋漏之聞故¶
　以侍中婕妤帷幄近習之言證之方二君之親近¶
<pb:KR4d0305_SBCK_020-3b>¶
　儒生容受直辭也人必謂多材多藝而又能用儒¶
　有威有儀而又能受言有君&KR0002;此太平可以立致¶
　不知其退而居乎深宫之中則聲樂之溺心酒色¶
　之惑志所以交攻於内者乃爾是時非無眞儒如¶
　蕭望之劉向諸賢也然外戚如許史宦官如恭顯¶
　皆得以害之至於連坐繫獄向不見用而望之死¶
　此無他儒生與戚宦不兩立而用儒受言與聲音¶
　酒色亦異塗此重則彼䡖勢使然也雖然方二君¶
　之耽樂也亦自謂曲房隱間誰得而知之不知左¶
　右前後之臣亦有以此而告諸史臣者後世之史¶
　臣知之則漢庭羣臣與當時之庶民固莫不知之¶
<pb:KR4d0305_SBCK_020-4a>¶
故班固於此二贊特岀所聞之自以著亡漢之端¶
其可畏蓋&KR0002;此臣乆蓄此意特以元成二君漢之¶
庸主不足爲盛時道且著之表奏人所忌諱無自¶
而發今幸因陛下所以語羣臣者&KR0002;此敢盡以¶
奏陳陛下深念而力監焉¶
一臣伏見陛下槪臨朝之旣乆憤積弊之未除内¶
出手書並命二相庶幾同心戮力新美治功小大¶
之臣改視易聽&KR0002;有再睹升平之望此天與陛¶
下以轉移人心之機也今旣月餘而二相謙遜未¶
皇事多牽制析六房而爲二旣多窒礙分小治於¶
次輔又傷事體大抵四十年間韓史用事左相如¶
<pb:KR4d0305_SBCK_020-4b>¶
　余端禮京鏜錢象祖或二三月或六七月淺之爲¶
　丈夫者未嘗習見紹熈以前常是並相於是更相¶
　疑怪而分朋植黨者又各扇摇是非一則爲縱容¶
　子弟賔客之&KR0003;一則爲薦引執政都司之謗方賄¶
　賂公行之餘而鄭清之能以廉儉首變貪風方姦¶
　凶得志之時而喬行簡獨以婉辭隂主善&KR0011;今所¶
　得之謗乃&KR0002;反其所長爲二相者安得而不辯然¶
　而古人事業惟有聽規諌以自防聞横逆而自反¶
　不以尤人也臣嘗妄謂與其逺䜛耻謗必詰其所¶
　從來則莫&KR0002;存此二語以爲自防自反之益而況¶
　輪日當筆聚堂僉决此二謗者將有不待辯而自¶
<pb:KR4d0305_SBCK_020-5a>¶
　弭不然叔出季處託爲假故以避聚㑹則參差牢¶
　落之乆其勢必至獨相是謗者之計得行而並相¶
　之舊典終不可復　惟陛下申諭大臣而加儆焉¶
　　　貼黃¶
　臣竊聞喬行簡嘗於陛下之前自言未嘗薦引¶
　小人一時宰執皆親聞之此謗旣無用辯近又聞¶
　鄭清之以出入材館之客受賕撓法付京府鞠治¶
　又以見前後致謗之因清之有不盡知也&KR0002;二相¶
　自今明白洞逹事事&KR0002;此則姦人無所用其閒而¶
　推誠布公共濟國事天下尚有望焉不然則安能¶
　以自解伏乞睿照¶
<pb:KR4d0305_SBCK_020-5b>¶
一臣竊見陛下自親大政杜羣枉之門開敢言之¶
路天下誦而歌舞之然臣至郊&KR0028;之内則所聞浸¶
異猶不以爲信也及問之在朝則曰聖度天寛未¶
嘗以言罪人言有不合則留之禁中而巳雖給舎¶
臺諌之言亦有不付外者審爾則臣恐有甚於拒¶
諌者矣祖宗盛時給舎臺諌未有知而不言言而¶
不行亦未有言之不行而不争争之不勝而不去¶
者如論陳執中論夏竦論李定論胡宗愈論蔡確¶
等事至於十五六䟽十七八䟽至二十餘䟽不見¶
於施行不巳也紹聖崇寧以後此風遂泯然猶間¶
見於中興之始極盛於淳紹以來而又大壞於慶¶
<pb:KR4d0305_SBCK_020-6a>¶
　元嘉定之日幸頼陛下力掃積年喑嘿之蔽王¶
　遂洪咨夔諸臣又相與振起而扶持之正塗丕闡¶
　羣聽蘇醒而比日以來又不逮前臣愚妄謂羣臣¶
　不能以先正之所以事君者事君固不爲無罪然¶
　陛下導人使諌之意亦不能無怠於&KR0004;也伏見¶
　孝宗皇帝於羣臣章奏取其所當行者䟽之小&KR0125;¶
　以示大臣或御便坐則寘于香几羣臣皆得就觀¶
　又有記事版書其要目以備遺忘蓋未甞有不付¶
　出之章奏亦未聞有不争不辯之給舎臺諌嗚呼¶
　爲君必如此而後爲不&KR0018;祖宗爲臣必如此而後¶
　爲不&KR0018;天子安有臣謾言之而不復計其施行君¶
<pb:KR4d0305_SBCK_020-6b>¶
姑聽之而不復慮其争辯臣恐天下聞之有以議¶
在廷之臣昧於去就之義則君臣之道兩有未盡¶
也惟陛下特出臣言而申儆之¶
一臣嘗謂古者觀人之法不論其功而原其心夫樂¶
羊食子愛君也西巴放麑違命也尚論二人則食¶
子者爲忍而放麑者爲仁古之觀人蓋&KR0002;此臣去¶
歳封章嘗言陛下乃天命所歸人臣不當貪天¶
功以爲巳力因援叔孫昭子之於孺牛漢文帝之¶
於周勃宣帝之於霍光宋文帝之於徐羡之傅亮¶
乞　陛下以公㓕私未知聖慮以爲如何也今臣¶
不敢逺引前代乆逺之事試以¶
<pb:KR4d0305_SBCK_020-7a>¶
　孝宗皇帝近事明之且史浩事¶
　孝皇于潜邸事無細大必取謀焉恩平之去¶
　孝皇之立浩有大功即位之始而相浩僅四閱月而¶
　去之厥十有七年又相之僅九閱月俾奉内祠夫¶
　浩雖有功於孝皇之身而不能掩其權譎之心¶
　孝皇念其功而疑其心凡再相而再去之前後當¶
　國僅及年餘此則古者觀人之法也　陛下不思¶
　孝皇棄浩之意乃猶眷眷於故相之家未嘗略有¶
　施行是舉也得無戾於孝皇之意乎今圖回宗¶
　社大計將有定論願　陛下先事致思以爲乆安¶
　長治之圖天下幸甚¶
<pb:KR4d0305_SBCK_020-7b>¶
一臣竊見祖宗時儲蓄將帥先自逺路監司漸擢爲¶
京東淮南俟其績用旣章則擢任陜西河東北三¶
路及成都路自三路成都具有成績或召爲三司¶
副使或就理資序升爲都漕以備帥臣之闕不惟¶
諳歴險艱亦以遏絶覬覦不然奚爲&KR0002;是之繚繞¶
不快人意也自比日以來選用制梱太輕夫人皆¶
可爲之故有望實無聞之人僅歷郡守監司揆之¶
資望皆不可得而妄意圖之者此&KR0057;選授之所當¶
謹也其在先朝知益州守不過一知郡耳猶必用¶
從臣以上有當除待制者必加直學士以異之其¶
謹重&KR0002;此况制梱之重而可以輕授乎¶
<pb:KR4d0305_SBCK_020-8a>¶
一京口之冦外揺江淮内迫京輔此非小故也陳韚¶
聞變即遣精銳三千擊之于茅山死者不下五百¶
人其生擒以歸于制司者尚七百九十餘人豈惟¶
綏静一方亦爲國家稍雪累年招安之耻此當速¶
賞元戎其餘將士趣令上功次第行賞而日復一¶
日未聞有所旌異識者惑之而况惠廣之冦亦頼¶
建康將士之力此在朝廷當有不踰時之賞今所¶
以悠悠者不過曰少俟得實審議而後予之非有¶
所吝也然京口宻接行都事之虚實功之輕重夫¶
孰不知進律遷官自可立决昜曰在師中&KR0123;承天¶
寵也王三錫命懷萬&KR0022;也將帥在軍蓋以錫命爲¶
<pb:KR4d0305_SBCK_020-8b>¶
寵&KR0002;悠悠不行則人情解體謂王之無意於萬&KR0022;¶
也况今事變方殷軍情反覆髙郵之冦阻兵&KR0018;城¶
賞罰無章何以使人或又謂建寜之賞今亦未行¶
此正歐陽脩所謂有事則大懼無事則不憂者惟¶
陛下速圖之¶
一臣比過江上聞去歳准東抽取戰艦乆而不返比¶
又聞㳂淮舟師巳爲㳂江抽回萬一有警臣恐江¶
自爲江而不恤淮之不守淮自爲淮而不恤江之¶
無備彼此牽制有誤疆事又聞維楊與建康異論¶
襄帥與淮西異論興元與蜀帥異論深慮寘閒左¶
右以相伺察遣人中都以相讒毀此何時也而内¶
<pb:KR4d0305_SBCK_020-9a>¶
外暌離&KR0002;此此事所關不小臣毎見朝論謂淮東¶
當汲汲儲才以擬其後其餘帥閫雖當先事儲代¶
今防秋迫近不容輕易亦冝行下戒諭各務體國¶
母相猜疑以誤緩急惟陛下與二三大臣早圖之¶
一江陵爲上游重鎮自趙方以虜勢浸迫移制司于¶
襄陽後來遂爲定治自故相於制置使衘曾入安¶
撫二字由是遂以湖北安撫司職事併歸京湖制¶
置司湖北安撫旣爲虚器江陵太守遂同列郡事¶
權日削財力亦殫比年以來又自郡守&KR0155;帥且兼¶
制屬其爲削也滋甚脫有緩急如開禧閒虜圍襄¶
安肆掠于隨&KR0037;郢復之境於是時也江陵有兵有¶
<pb:KR4d0305_SBCK_020-9b>¶
力可以援之乎萬一狡虜有謀以輕兵綴襄安而¶
重兵薄江陵則呉蜀中斷而國之危甚矣始因故¶
相有所偏係不恤大體今乆而漸失&KR0004;意戾舊章¶
此亦目前所當更張也惟陛下加之意¶
一臣&KR0004;對内殿之日嘗言王畿千里之内守衛空虚¶
因請平江增一重屯庶張聲援以隂制内外諸軍¶
陛下旣然其言尋聞廟堂以未有錢糧未有區處¶
臣舊聞淛西圩田一歳之入自可增招一軍然䟽¶
逺之臣竟不得而知其虚實臣竊見溧陽縣張挺¶
沈成嘗訴陸子遹奪其田産凡一萬一千八百餘¶
畒獻之故相之家其後江東漕臣欲令錢業各歸¶
<pb:KR4d0305_SBCK_020-10a>¶
　其閒有至毎畒僅當官㑹一百者臣愚以謂&KR0002;從¶
　安邊所代此二家出錢贖業庶幾歳得田利亦可¶
助招軍之費其同時豪奪武斷之家似此者非一¶
竊計有詞至臺不省者必非一人&KR0002;令刷具並與代¶
錢追贖以入于懸官則不惟可以濟軍實之用亦¶
以伸吏民乆鬱之氣而給還元直仍不至有傷事¶
體一舉而三利焉惟陛下亟圖之¶
　　　奏乞収回保全故相史彌逺御筆¶
臣乃者抵冒譴何輙有奏陳援引¶
孝皇待史浩之法以告于　陛下且念宗社大計將¶
有定論擬乞聖慈先事致思爲乆安長治之圖臣因¶
<pb:KR4d0305_SBCK_020-10b>¶
惟念此等大事蓋前代之所諱聞惟　仁祖髙宗¶
寜考斷然行之不以爲疑今陛下仰法三朝蔽自¶
聖志則今日所行節目便關將來利害此不容不加¶
謹審因逐事口陳伏蒙玉音宣諭謂巳有區處臣¶
雖不敢妄有奏禀竊意聖識高明必無遺慮及退¶
而聞諸薦紳閒乃知先有御筆欲保全故相之家併¶
飭臣寮母得捃摭以全大體陛下訓詞雖不知何¶
所爲而發然臣謂圖回大計與保全故相此雖二事¶
實有相關且范質不肯輕附太祖此在前代必取¶
大戮而太祖終身敬重位之極品陶穀以禪文奉¶
太祖此在前代必爲元勛而太祖終身薄之不至¶
<pb:KR4d0305_SBCK_020-11a>¶
大用大抵眞主之興天實命之非臣下所能制其予¶
奪是故爲人主一言一動當爲後世子孫慮不爲一¶
身冨貴謀臣之所謂大計與故相二事正相闗者臣¶
之長慮却顧蓋&KR0002;此而今之聖訓偶與臣異意是¶
陛下未能盡察臣不敢盡言之意也夫不敢盡言臣¶
之分也而能盡察臣言外之意則陛下之明也竊¶
見先朝亦容有戒諭羣臣如明道詔書毋得言明肅¶
皇后垂簾時事紹興詔書母得言崇寜以後濫賞凡¶
以父母之爲非人子所忍言故不得巳而形之戒諭¶
然而未有用之故臣者惟髙宗嘗保全檜矣檜嘗¶
有存趙之議有歸長樂之功然其身後雖以子孫賔¶
<pb:KR4d0305_SBCK_020-11b>¶
客之濫恩猶削之奪之亦未嘗以禁戢言者今陛下¶
並命二相之&KR0004;方欲轉危爲安易亂爲治此正不堪¶
再壞之機况景祐建炎慶元故事方兹謀始乃首以¶
此意見於訓告至於書故臣爵謚而不名則雖以國¶
&KR0004;佐命元勛猶未有此也奎畫一頒中外驚愕臣又¶
伏讀聖訓欲令史宅之兄弟安分畏法益加戒謹而¶
其末併飭臣寮毋復捃摭務存大體則自今論事之¶
臣茍及三十年閒舊事皆可謂之捃摭矣且宅之兄¶
弟一二年來所以安分畏法亦謂人言可懼耳今先¶
與杜塞人言是啓其不安分不畏法之端幾&KR0002;前後¶
詔旨自爲抵捂者昔人謂防民之口甚於防川人言¶
<pb:KR4d0305_SBCK_020-12a>¶
决不可防而祗以啓紛紛之論重費陛下區處則¶
反非所以保全之也臣愚妄謂御筆&KR0002;未行即速巳¶
之或巳行出却乞収回刪去前後數語以爲宅之兄¶
弟之警乃所以保全其家而訓天下之爲人臣者臣¶
曩歳自詒罪戾濵於九死幸賴陛下湔祓而振起¶
之今又拔從&KR0012;逺位之華近實踰望表臣感激知遇¶
恨無報稱豈願更爲異論徒取嬰忤以再蹈不測之¶
禍特以事關國體慮及方來幸逢陛下聦明豁逹¶
之主虚心忘我容受讜言用敢輙犯威嚴以冀㳙埃¶
之&KR0024;惟陛下赦其狂妄特賜留神采納不勝宗社¶
靈長之幸臣俯伏寓居以俟斧鉞之誅取進止¶
<pb:KR4d0305_SBCK_020-12b>¶
　　貼黃¶
臣深慮不察臣者指爲矯激故親書此奏不敢付¶
之筆吏雖親故閒亦未嘗傳本庻以見内告外順¶
之意伏乞睿照¶
　　奏乞將趙汝愚配饗寧宗廟廷¶
　　　第一劄¶
臣誠不佞陛下過聽使之待罪故宗俾典&KR0022;禮重¶
惟國之大事無先宗廟今祫享在即有當先事奏¶
陳者黨猶以嬰禍觸諱爲疑喑不一言臣爲曠官竊¶
見先帝未祔廟之時嘗下禮寺集侍從兩省臺¶
諌禮官館職議功臣之配食者臣時忝備從臣之末¶
<pb:KR4d0305_SBCK_020-13a>¶
爲故相史彌遠言此無出於趙汝愚彌逺旣是臣言¶
而同列異心未及集議遂使廟食乏侑十有餘年¶
陛下始親大政李心傳在外上封首陳此議王遂又¶
一再言之先後異時中外殊方而三人之詞如出一¶
喙亦足以見人心之同然此可以决矣而未之决近¶
者游佀上書宰相極陳汝愚決䇿定亂之大功又無¶
所施行矣夫以寧考三十年相輔之臣秉正蹈&KR0105;卓¶
然諸公之右惟一汝愚未能或之先者此瞭然如黒¶
白之辨雖三尺童子皆能言之不知悠悠歳月果何¶
所牽制也心傳之&KR0003;曰昭勲閣&KR0030;象尚虚一龕&KR0002;有¶
所待遂之&KR0003;曰亟進汝愚以杜彌逺臣始謂彌逺雖¶
<pb:KR4d0305_SBCK_020-13b>¶
貪恣無蓻而未必妄意至此迨近日外閒傳聞謂朝¶
廷誤識權饕之意徃徃如二臣之&KR0003;者臣竊惑之臣¶
歷考中興以來祔配之禮皆是旣祔即配未有虚侑¶
食之位以俟大臣之卒者且如光宗升祔而故臣¶
如周必大留正皆亡恙故不得不以葛邲配蓋先朝¶
故事祔配同時不容少遲歳月以需周留二相之卒¶
也今陛下祗遹舊章事無小大皆以祖宗爲法而¶
獨於事關宗廟者首違成憲祖宗神靈昭布森列不¶
知視此爲何如&KR0002;果行之其不歆也必矣方孝皇¶
慿几之時嘗藥宅憂未有所付是時力賛祖后决䇿¶
以授&KR0193;孫使神器幾危而復安軍民將亂而遄已者¶
<pb:KR4d0305_SBCK_020-14a>¶
汝愚之力也至公血誠爲乾淳接續氣脉正學直道¶
爲紹熈扶持三綱遺風餘論爲嘉定藻飾新政汝愚¶
之力也而一旦欲以牽係之私變累朝之成法貪黷¶
之人易萬世之公論誠恐此意一定此令一行雖蔡¶
京秦檜亦可配食前朝也且王安石蔡確此公論之¶
所不予者紹聖崇寧之日曷嘗不與饗大烝至於紹¶
興公論旣明卒從改正人心之公是公非不可以勢¶
刼而力操者如此而况汝愚定䇿宫省有功於¶
先帝無&KR0018;於社稷始雖困於權倖及先帝一旦悔¶
悟追崇贈禭録用子孫巋然爲一代之宗臣蓋有扶¶
日行天之功而無盗權黷貨之罪&KR0060;意先帝在天¶
<pb:KR4d0305_SBCK_020-14b>¶
之靈亦必深念之古者賻布之餘以班兄弟之貧釋¶
者曰分死者之所矜也䘮之行也必朝於祖廟記者¶
曰順死者之孝心也蓋孝子之事親惟以追述先念¶
爲事故&KR0021;之日必思其&KR0285;好思其&KR0015;語今舎先帝¶
之所念而徇陛下之所欲非所以事宗廟也頃者¶
陛下欲起&KR0061;韶而羣臣爭之欲保全史宅之宇之而¶
羣臣又爭之欲用史嵩之臺臣又爭之雖然此猶顛¶
木之有由蘖一旦復生足可搔而絶也今乃欲取其¶
根而再植之臣恐此根旣植枝葉蕃滋則禍本亂萌¶
皆由此始且古無非&KR0017;之&KR0021;惟功臣祠于大烝則自¶
商周以來有之非一代之宗臣不在兹選事大體重¶
<pb:KR4d0305_SBCK_020-15a>¶
是以先朝必下侍從兩省臺諌禮官館職集議俟衆¶
論胥允然後下有司施行深恐陛一出令之誤則¶
在朝廷之臣必將聮章累牘争辯不置以費陛下¶
區處用敢冒犯斧鉞縷縷言之庻幾息響於無聲絶¶
影於未動所以存全事體保護聖德必不使有纎翳¶
微氛得以累日月之明也惟陛下深思而速决焉¶
取進止¶
　　　奏乞趣詔崔與之參預政機¶
臣伏覩　陛下親&KR0259;大政特頒手書首以廉隅砥厲¶
臣節百司庻府聞命踴躍大&KR0022;小侯望風胥勸然而¶
終以染濡熏習之乆回遹之謀淪浹肌髓鄙夫壬人¶
<pb:KR4d0305_SBCK_020-15b>¶
頑頓寡恥貪吏債帥誅求亡厭此風終未殄也乃者¶
陛下特攽御筆逺自廣南召崔與之參預政機除書¶
一攽中外胥慶而與之方以年邁疾侵固請謝事夫¶
當仕有官職而以其官召之則不得以疾爲解¶
陛下所以詔諭之者非不切至而與之重於一出特¶
爲晚節計耳與之&KR0004;辤宗伯再辤天官今又力辤政¶
府古所謂大臣者與之庻幾有焉今&KR0002;頼其沈静廉¶
退之節表正羣工亦足以革競鎭浮廉頑立懦臣愚¶
欲望陛下親御宸翰以趣其行勉以君臣之大義¶
諭以家國之深憂庻其幡然而來恊助親政則¶
陛下意郷所形必有聞風興起者矣臣無任區區¶
<pb:KR4d0305_SBCK_020-16a>¶
　　　貼黃¶
　臣妄揣聖意必謂臣言爲然輙擬撰趣詔數語以¶
備親灑伏乞睿照¶
　　奏乞審度履畒利害以寛中下戸¶
臣伏見比日以來韃勢浸迫邊聲方&KR0068;擣鳯摇&KR0198;以¶
窺梁益駐豫城唐以睨襄&KR0037;攻蔡入息以闖光信楊¶
婦聚兵于山東以尾其後陳温倡亂于淮西以撓吾¶
圉而内之諸帥方且相爲敵讎當此之時不特賈&KR0105;¶
所謂痛哭流涕蓋韓&KR0318;書夜慟哭之日矣獨幸人心¶
未攜猶可慿藉扶持以永天命而楮幣一事乃至重¶
煩朝廷區處今諸儒生之學自孔孟者而行管商所¶
<pb:KR4d0305_SBCK_020-16b>¶
不爲之䇿此豈其本心也哉力遏其議則幣輕巳甚¶
憂在目前助成其&KR0003;則上下騷然怨嗟載路然則如¶
之何而可臣嘗觀古之人君雖不免用民之力然必¶
有不忍人之心天下窺見其猶有此心則亦亮其爲¶
不得巳之政故以閔勞爲恱以見憂爲喜者世亦有¶
之今履畒而征至下之䇿也苟又無誠信慘怛之心¶
以行之民其不解乎臣嘗言之有位欲將人户物力¶
第爲三等而分爲三限以督其入上者入&KR0004;限次者¶
入中限下者入末限而人不以爲然是&KR0003;也蓋欲藉¶
上戸氣勢則以振作楮幣或可望其指日増價一也¶
慮將來只是下戸納足上戸斷然不納今先及上户¶
<pb:KR4d0305_SBCK_020-17a>¶
則餘人無詞二也今未見畒歩苗頭之數只得衮同¶
科敷是致中下戸亦與上戸無別今&KR0002;令上等先納¶
次及中等俟納及太半之後萬一楮幣頓復則下戸¶
或可略與蠲减或又全免三也此三&KR0003;皆以示恤小¶
之意而條目之攽乃未及此或者不過日上戸先期¶
輸納則中下戸必市貴楮不知中下戸皆有官之家非¶
皆朝不謀夕獨不能豫爲之待乎臣又欲毎路分命¶
監司帥臣二人或三人庻責任稍專才否易見今每¶
路止擇一人萬一行之不善則一道皆無所訴臣謂¶
此事之行怨謗紛紜决所不免&KR0002;條畫明備奉行得¶
人則猶可救藥自數十年來大臣不諮訪侍從不論¶
<pb:KR4d0305_SBCK_020-17b>¶
思乆矣今宰執召從官至堂㑹議此四十年所創見¶
然而利害之要皆在條目而有言者不能盡行則何¶
益矣臣嘗見杜衍岀守永興時夏人&KR0004;叛科調督迫¶
民至破産亡身衍語其民曰吾不能免汝然可使汝¶
不勞耳乃爲之區處討較民比他州費省十六七今¶
使監司郡守皆如杜衍之心則民雖勞而不怨臣愚¶
欲乞陛下以臣所言付之宰執俾爲條目分命監¶
司帥臣分郡任責必當官對民戸截鑿必先督貴近¶
之家庻幾中下戸之産寛得一分則受一分之賜人¶
心不揺弊事可革天下幸甚¶
　　　貼黃¶
<pb:KR4d0305_SBCK_020-18a>¶
臣伏見修内司所管田畒恭奉聖旨特降㑹子十¶
萬緡赴封樁庫交納以備截鑿陛下旣以此率¶
先天下矣&KR0002;貴戚權勢之家皆能上體聖意以爲¶
中下户之倡則此令奚患不行伏乞睿照¶
重校鶴山先生大全文集卷之二十¶
<pb:KR4d0305_SBCK_020-18b>¶
<pb:KR4d0305_SBCK_020-18b>¶
