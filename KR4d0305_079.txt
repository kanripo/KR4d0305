# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:52.833780
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 79
#+PROPERTY: FILE SB04n0575-080鶴山先生大全文集-文集八十.
<pb:KR4d0305_SBCK_079-1a>¶
重校鶴山先生大全文集卷之八十¶
墓誌銘¶
　　　果州流谿縣令通直郎致仕宋君墓誌銘¶
某少聞諸父兄曰吾郷蒲江其俗質實而近本以除¶
塾館士教子務學競相標尚髙魏氏所館多賢屈指¶
姓名尤稱彭山二宋君某避席請曰其略可得聞歟¶
曰元發名藴紹庭名希祖元發未冠即有聲郷曲經¶
史百家觸手成編爲文尚體制耻華靡里父師折輩¶
行與交父乆客梁洋元發奉母持家訓諸弟人不知¶
其爲貧紹興二十九年朝廷以四科取士元發在選¶
乾道四年與季弟元璧及從遊者又聮與賔貢淳熈¶
<pb:KR4d0305_SBCK_079-1b>¶
五年與紹庭及前東關令華祖皆元發從父弟也同¶
舉進士其後元發終流谿令紹庭終石泉軍教授士¶
論惜之其教曷以曰使人精講力踐不專以語言文¶
字爲利禄計流谿君又嘗館于同郡之楊崇慶之成¶
得其師法者後多可稱予時聞而識之流谿君卒之¶
年而予始仕不及與君接也嘉定十二年五月庚申¶
君之二子少章秉國以治命葬君於彭山縣鼎鼻郷¶
安東里考君之墓側裒稡行實將求銘於予㑹少章¶
即丗厥十年秉國造庭待問道荆州以書抵靖曰先¶
君之葬也緩不肖&KR0012;無辤于罰必子之諸父羣從也¶
知先君者墓道之銘故惟予請黨有以自贖予追感¶
<pb:KR4d0305_SBCK_079-2a>¶
前事不復以晚陋辤宋氏系出微子爲京兆大姓隋¶
末有諱逺以直諌謫隆山則今眉之彭山也墓在縣¶
北十里子孫散處於蜀而彭山之名數日蕃别爲五¶
院五院之後曰爲善贈中散大夫則君之五丗祖也¶
始卜居縣之西郊曰翠微莊四子仲曰岳舉進士官¶
朝散大夫秘書丞紹聖中安章用事以臺官薦之固¶
辤知嘉州未滿秩致其事里居自中散後丗舉進士¶
翠微宋氏由是爲眉之聞家曾大父周士宣教郎成¶
都府郫縣丞大父亘古父煇以恩授迪功郎致仕妣¶
楊氏封孺人生三子君爲長逮事大父左右無違即¶
以迪功郎主應靈縣簿祖考妣猶在殯君食息弗置¶
<pb:KR4d0305_SBCK_079-2b>¶
將謁告歸營宅兆迪功曰是能養志矣雖然家事也¶
弟居吾歸視其成凡親所欲爲率先意成之縣仰給¶
鬻井民有逋課莫能償君攝令問故則曰井堙巳乆¶
徒繫我于此故積&KR0018;益多君縱遣聽自爲約皆如期¶
畢輸民有怙貲數犯法君至亦以&KR0050;果甞試君&KR0015;却¶
之由是無敢一毫恣肆迪功卒解去服除主射洪縣¶
簿以才選攝户曹兼僉㕔前後守勾龍公佃朱公時¶
敏皆異席咨之邑有録民男女於神祠曰舎身君白¶
刑獄使者厲其禁踰年定&KR0423;不報改赤水縣簿司農¶
卿楊公經與君居同郷學同舎時爲川&KR0087;茶馬使視¶
君謁人愀然曰如吾元發而官不遂朋友之責也即¶
<pb:KR4d0305_SBCK_079-3a>¶
以上諸朝於是三仕爲簿正前後薦書皆不請而&KR0023;¶
陞從政郎調果州流谿縣令未上户部郎官馮公震¶
武緫蜀計以同年進士招君爲屬君條蜀利病其一¶
曰今疆場不警而激賞絹者科歛如故此何爲者&KR0088;¶
馮公感其言節末用定經費歳免絹三之二果之諸¶
邑舊無經界民並縁貿易爲姧流谿&KR0018;錢帛萬計而¶
業亡税存者無以輸君討論發擿&KR0043;逋盡入貧者得¶
釋俗嚚於訟取其險健者折之部使者戒諸縣母以¶
役人入郷督賦&KR0029;之保正小不應程輙笞掠君聽令¶
以庸代役常平司委君發廩捄荒郡欲以七分糶而¶
三分賑君反而行之郡弗能詰嘗以酺羡爲縣刱譙¶
<pb:KR4d0305_SBCK_079-3b>¶
樓或請刻石紀之君謝曰吾職當爾也去官中道感¶
疾明年病致其仕而卒實慶元六年三月丙寅年六¶
十有五尋轉通直郎妃　劉夫人朝請大夫諱髙之¶
孫石泉軍録參諱况之季女家世䆠&KR1252;閑家謹儉上¶
怡下順後君一年八月癸夘卒合葬于君之兆視夫¶
爵當封孺人二子長即少章次秉國舉紹定三年進¶
士授迪功郎　三女長適楊行之次程文仲季侯¶
森皆業儒適程與侯者皆卒孫男五人曾來申之曾¶
顯坤之曽賢孫女四人外孫男女九人君襮嚴而裹¶
夷家儉素而賙恤弗吝常曰士非無賄之患不能行¶
其志之憂臨終戒二子曰吾自㓜立學不妄語不欺¶
<pb:KR4d0305_SBCK_079-4a>¶
暗教人子如己子理官事如家事雖憂患困躓然所¶
爲無不可語人者一夕之枕晏如也以是遺汝曹勉¶
之哉遺文有論語略解二十卷尚書講義五十卷膴¶
仕編十卷翆微編以親友酬唱合八卷藏于家銘曰¶
一心存存萬善攸集豈惟子孫賴之使國人弟子咸¶
有所矜式宋氏之祀其永永無極¶
　　　朝散郎知冝州董君墓誌銘¶
君諱道隆字德從董氏其先濮之雷澤人自建炎南¶
渡徙常德府曾大父植皇奉議郎開封府刑曹累贈¶
正奉大夫大父&KR0024;之皇朝議大夫荆湖北路提舉常平¶
茶鹽公事累贈宣奉大夫父臨皇朝請郎通判池州¶
<pb:KR4d0305_SBCK_079-4b>¶
贈中奉大夫妣錢氏封安人贈令人君以冡適任爲¶
迪功郎慈利縣主簿丁庶母王氏憂不行服除調永¶
州司户辟差公安縣主簿改湖北京西宣撫司四川¶
宣諭司皆准備差遣珍州司法參軍潼川府路常平¶
司幹辦公事潯州推官知建始縣改霍丘江淮制置¶
司幹辦公事知南海縣改平樂通判融州知冝州君¶
才資頴㧞神無滯用自&KR0024;吏未上湖北旱澇部使者¶
&KR0019;公伯成即以攝丞華容任一道賑濟之責廩飢槥¶
死藥疾貸貧頼以全活者衆&KR0019;公揔湖廣餉事仍寘¶
君幕府命按行邊&KR0200;時柄臣方開邊趨和者立致通¶
顯君自襄漢反命條兵閒事甚悉因奏記&KR0019;公力陳¶
<pb:KR4d0305_SBCK_079-5a>¶
兵端不可妄開和議不可輕廢&KR0019;具以白諸柄臣侍¶
御史鄧友龍劾免&KR0019;官吴公獵詹公體仁代之皆&KR0029;¶
君爲助吴公安撫湖北宣撫京湖宣諭四川又挈與¶
俱潛江有基城義勇三千爲亂縣令方審父子遇害¶
君徃攝事戮其渠率而撫其餘民用按堵自開禧二¶
年冬我師僨於神馬坡又殱於卧虎谷虜薄我隨郢¶
繯我襄安踐我荆復人情震懼君飛書走檄捷如風¶
雨逋卒流民剽吏禦人于四郊而二圍渉春未解君¶
招集不下萬衆不惟威令復振盗亦濳弭吴曦以蜀¶
叛君請扼歸峽以待王師金州都統制彭輅來歸人¶
情恟恟君測其無他單&KR0016;岀迎卒爲我用從吴公入¶
<pb:KR4d0305_SBCK_079-5b>¶
蜀感激知遇劬躬朝夕乃以宣撫制置二司議不合¶
知珍州郭槐劾君離次考任舉將皆格不行君改轍¶
之潯諸臺惜其才委攝潯貴二彫郡撫飬賙給散鬻¶
鹽貨户口視昔阜蕃旣而西融桑江蠻傜嘨聚執張¶
甚守得罪去君又攝融未旬日羣冦徙避邕筦以馬¶
政壞經略趙公崇憲又假君機冝文字欇邕羅殿自¶
&KR0142;二國聞之効牽惟恪於是舉將再及格嘉定九年¶
班見改通直郎自擇鄙小縣期自韜歛未至建始江¶
淮制置使李公珏復以書招之君惟邊遽&KR0002;此義不¶
當辤盡室以東霍丘焚蕩之餘披草萊立民社蓋嘉¶
定十一年之冬也楚州俄易守忠義軍反側君單&KR0016;¶
<pb:KR4d0305_SBCK_079-6a>¶
徃與守相議㑹有南渡門石珪之變挽軍帥翟朝宗¶
以下登城守備山東首領徃來窺覘猶豫不敢逞君¶
亟遣使臣㓂謙趙洪喻之珪等受命而盟使復其所¶
會虜遣侯摯擁重兵迫漣水或慮忠義人爲之表裏¶
君以成畧授之皆北向争死敵凡再捷人情乃安亾¶
何虜又舉國入㓂犯宣化流民争濟江面繹騷制帥¶
復以屬君治戰艦分甲卒明諜&KR0248;布旗皷夜遣使臣¶
王文等盡驅滁河之舟大小三千餘盡列南岸以伐¶
虜謀城中士民咸服其敏會制帥以母憂免官君亦¶
隨去不復以聞至南海僅兩月諸臺辟循倅未報諫¶
官張次賢以&KR0043;&KR0169;論罷廣西路經略胡君摫惜其才¶
<pb:KR4d0305_SBCK_079-6b>¶
復以平樂留之且俾攝邕州守貳檢防馬政之弊羣¶
蠻恱服繇是䑓梱聮櫝改辟通判融州仍攝邕莞傜¶
㓂黄炤黄南卿掠省丁轉鬻于交趾横山砦民日受¶
其困而有司莫敢孰何君與刑獄使者錢宏祖調洞¶
丁立硬柴禽南卿戮于市怊聞之飲藥死左右二江¶
溪洞自是寜謐二江提舉砦官俸給素仰溪洞率爲¶
所脅制君請於經略司撥鹽下州糶鬻以廩之公私¶
咸利焉宣州餓莩滿野君至發私財匄糴于鄰郡民¶
賴以濟諸蠻納戈請降有言于朝廷召赴行在旣解¶
印綬遄有沮前命者君既出竟諸洞傜結連賔邕酋¶
長犯栁象朝廷憂之熟念無以易君即令再任諸傜¶
<pb:KR4d0305_SBCK_079-7a>¶
速引去宻遣邕州洞官古蘭知縣黄至大以兵襲之¶
俘馘甚衆郡計匱乏又傾私帑以犒勇士且保任以¶
聞未報六月丙寅卒于郡年五十有四嗚呼才非易¶
得而亦非果無也古人儲才以擬用匪惟緩急賴之¶
棫樸豐&KR0622;嵩髙烝民徃徃爲數丗之仁乃自丗降俗¶
薄無事則摧折棄置俾不逹有事則湔抜扶持惟恐¶
後士惟知國爾公爾緩而棄急而求一人譽而召一¶
人毀而去士不以是戚欣也徒示人不廣且俾夷夏¶
聞之得以淺&KR0055;虚實我焉&KR0004;余以館職&KR0024;郡道荆及¶
歸蜀呉公以宣撫制置司參議官見招至再皆辤不¶
就然前後各爲數旬留因得徧閱呉公賔客精明強¶
<pb:KR4d0305_SBCK_079-7b>¶
濟紀出儕等如君者固心期之然而才者名之府忌¶
之招固疑君之老于行也卒之一僨一起以終其身¶
君取聶氏故同知樞宻院昌之孫女封安人前君四¶
年卒子男二人長衡年二十以卒次嗣孫女適從事¶
郎僉書象州判官郭起宗起宗挈其&KR0012;護輤還里以¶
其年十二月　卜桃源縣之僊洞郷杜青村合葬¶
于聶氏墓起宗繼爲靖州理曹㑹余遷靖起宗&KR0099;然¶
曰公吾舅之所善也銘不可以他属乃爲之銘曰山¶
木自焚雉文故翳材絫則然義命有制僨興靡常丗¶
涂自隘於君何加坎止流逝武陵之原山環水汭我¶
銘章之尚榖來裔¶
<pb:KR4d0305_SBCK_079-8a>¶
　　華容縣丞奉議郎致仕沈君墓誌銘¶
故奉議郎致仕沈君諱連字少逸以寳慶二年四月¶
庚子卒年五十有八其&KR0012;奉遺令卜分寕縣仁義郷¶
古城之原以明年甲申&KR0590;而介張忠獻公諸孫以君¶
伯氏&KR0198;所書壙記全州文學黄夢雷所&KR0250;行實求銘¶
于余維君系出呉興徙豫章之分寜曾大父元大父¶
世瑛父彦珙妣鄭氏嘉定二年舉進士三年大理卿¶
張孝曾爲國信使辟君爲屬還循從事郎調太平州¶
司户參軍未上丁母憂免䘮調静江府司法叅軍京¶
西路提刑司檢法官兼幹辦公事以勞累足至承直¶
郎調岳州華容縣丞未上致其仕轉奉議郎君姿稟¶
<pb:KR4d0305_SBCK_079-8b>¶
端粹早有庠校聲大理没於使事君諏經訂律動合¶
&KR0100;程館伴使驚異曰南朝士大夫精練&KR0002;此試吏爲¶
法官每以所上成案識諸䇿而書其上曰日&KR0101;在兹¶
其審克之以是用法平恕民無&KR0091;&KR0072;郡計仰鬻鹽以¶
給吏徃徃抑配齊民君禁防吏姦視鹽多寡爲價髙¶
下不限以常直民樂爲市而無損於公歳入視前增¶
倍常平倉前後以緘鐍相授受詰之吏曰是腐不可¶
校故未甞孰何之君請閱實其數以新易陳㑹郡貳¶
楊炎正亦主其議人頗難之君白于郡曰帑廩皆官¶
物也以帑羡&KR0024;廩闕其誰曰不可守莫能移官吏賴¶
以免攝舉事詔延左右生論說無時歳餘百廢具舉¶
<pb:KR4d0305_SBCK_079-9a>¶
學廩用増或告以舊例當獻于郡公曰是朝廷所以¶
飬士而可獻乎乃以修大成殿刑獄使者方孚&KR0002;信¶
孺聞而善之爲助材用焉蠻㓂古縣焚掠生聚經略¶
司命君撫定受命不辤訖事爲圖某所當備某事當¶
更帥長大悅明年再遣臨桂薄正李閎祖問民疾苦¶
民指君昔所經理曰是皆可乆願守之母失京西刑¶
獄司治襄陽以邊防移漢東且兼領郡事㝷又還襄¶
寮属惟君一人徃來勞勛㑹虜薄襄城君入禆莫議¶
出厲將士咸中機㑹制置使趙彦仁方亦移治㐮君¶
修十事以獻趙稱之不容口由是與參謀議歳時犒¶
士亦惟君属秩滿薦書闕一當路者欲留之君辤去¶
<pb:KR4d0305_SBCK_079-9b>¶
曰奈何以巳妨人有宅在豫章城中因徙居焉華容¶
丞當上即挂衣冠不復出矣平生事親從兄交友睦¶
族皆盡其分取葉氏先二十一年卒繼馮氏男子二¶
人曰　曰榮發俱世其業榮發甞與郷舉女子子二¶
人長適夔州司理同郡宋槻次適貢士廣漢張必大¶
皆相閥也孫男二人&KR0653;述進孫女二人余蜀人也不¶
及與君接按狀所云仕桂日嘗以守法爲楊子直所¶
知以&KR0024;常平之乏爲崔正子所善二公端人也所取¶
冝可信其後在襄趙彦仁才之旣去又以書來之去¶
就遲速之節始終可觀是冝銘銘曰莫樂無求莫¶
榮無媿寕羸厥躬永燾爾嗣¶
<pb:KR4d0305_SBCK_079-10a>¶
　　孫武義墓誌銘¶
嘉泰末某爲武學&KR0054;士福唐孫從之應龍以舎選奏¶
名後二十年某待罪史臣從之以守叙州還奏事闕¶
下過余泣而言曰嗚呼尚忍言之先君以慶元二年¶
春二月　弃諸&KR0012;應龍貧且賤葬故緩嘉定元年¶
卜寜德縣之孝灣惟丙食厥月　葬我先君以¶
妣鄭氏祔又未有以識諸竁也應龍不佞階縁科第¶
洊領州符又累&KR0013;兩朝追命令先君爲武義郎妣¶
人將以命書告第而墓門之石&KR0002;有待然重惟昔者¶
右庠之席應龍幸有位焉則以是累子不爲無詞余¶
每惟積善之有慶非曰爲某事則有某報也方寸之¶
<pb:KR4d0305_SBCK_079-10b>¶
動巳所獨知而見乎蓍&KR0027;動乎四體顯然其不可揜¶
况其子孫固一氣之感者乎余不及與君接而知從¶
之巳乆嗚呼余曷敢不銘按孫氏系出江表其居福¶
之烏石山下者故光之固始遷也後又徙長溪之西¶
郷五代時割西郷以西爲寜德縣故君所居號寜徳¶
之寛嶺曾大父勸大父藏皆不仕父舉取某氏生三¶
子男君爲長諱景玉字公輔資醇重接物敬以嚴旁¶
通隂陽地理書客有所欵扣語絡繹不窮閩&KR0095;狹而¶
民稠浮屠氏歳所入厚於齊民民勤瘁節縮僅僅給¶
㐲臘而浮屠利田宅羙衣食故中人以下之産爲子¶
孫計徃徃逃儒歸釋君習其俗而從焉日積月累生¶
<pb:KR4d0305_SBCK_079-11a>¶
理用饒營室廬卜宅兆凢以承寜考志者靡不殫竭¶
兀惡聞訟獄冡子㳺學未返有強盗入室君熟視聽¶
其自去旣瞷知其人亦不以千有司其遵畏涯分大¶
抵&KR0002;此年七十有四以卒鄭氏同郡小將人以勤儉¶
相夫子年　前君　卒子男四人長丗長次某次¶
應龍今積官至武節郎新差知靖州季某與仲俱學¶
浮屠孫男七人女四人曾孫男女一人銘曰¶
廼基廼捄廼有闔廬匪菑匪畬匪其貯儲天之胙善¶
至宻不䟽式&KR0150;後人永念拮据¶
　　　孫和卿墓誌¶
余遷靖之明年閩人孫君遇從其族父來爲守&KR0054;志¶
<pb:KR4d0305_SBCK_079-11b>¶
而強善以余之進之也從容語及其大父事泣數行¶
下且曰將有請焉而未之敢余曰何傷乎亦孝子慈¶
孫之情也明年以其父坦之所書事狀謁誌則君以¶
靖康元年生以嘉㤗四年六月丙午卒且地相去丗¶
相後&KR0002;此况如余之獨學寡聞安足以知君乃即其¶
&KR0250;而叙之曰孫君和卿諱調系出江表丗居&KR0653;之固¶
始唐末徙福之烏石山歷數丗散處長溪縣大留村¶
數丗又徙龍坡曾大父某大父某皆不仕父某號柏¶
巖居士母葉氏君少有異質長通經子百家之書長¶
溪自唐神龍元年薛令之&KR0004;舉進士士知郷學¶
國朝中興&KR0004;眉山師彦立古時號義丰先生講授于¶
<pb:KR4d0305_SBCK_079-12a>¶
縣之十里曰赤岸一方士習爲之丕變迨君講授邑¶
中發明經術砥厲名行時亦號龍坡先生閩俗善爲¶
浮屠君務以攘異端正人心爲巳任縣令下車必&KR0545;¶
咨訪葢館于校官者垂四十年前後著録之生不下¶
千人由是文物彬彬輩出與義丰分魯焉耻爲丗俗¶
輭媚語故試有司率不合堂之東偏曰&KR0009;隠堂聚書¶
千卷藏修息游其間舉丗之所謂可恱者一無以動¶
其心焉嗚呼自屬民之法廢閭塾不修民無父師少¶
師之教於是乃有郷黨自好者合國人子弟而私淑¶
之譬如大玉孚尹雖不幸不以鎮天府祼清廟然含¶
英蓄華輝潤一方所及不旣多矣乎裒其遺文得易¶
<pb:KR4d0305_SBCK_079-12b>¶
解書解詩口義各五十卷左氏春秋事&KR0011;二十卷&KR0125;¶
府一百卷龍坡文集十六卷子男二人坦夫甫甫早¶
卒女子子二人長適郭德彰再適黄復次適進士林駿¶
曾孫男一人坦夫將以　年月　日葬君于¶
某所以陳氏配是爲誌¶
　　歸州推官承奉郎致仕張君墓誌銘¶
君諱宗説字巖夫系出東漢平子其後南徙居廣信¶
郡子孫散入閩嶺五代&KR0004;唐州長史乂追贈&KR0024;闕生¶
五子長保寅次靄官至左司貟外郎今居于崇安縣¶
之白石山前者皆保寅之裔曾大父德運行成名立¶
學者稱爲白石先生語在建安郡乗大父禀不仕父¶
<pb:KR4d0305_SBCK_079-13a>¶
璋以累舉恩得官&KR0004;尉池之石埭轉丞邵武之建寜¶
循從事郎即所居官致其事改承奉郎母髙氏同縣¶
將村人故武經大夫某之女繼母江氏建陽北樂人¶
故通判某州&KR0142;之女君刻志勵行尤善事繼母未冠¶
舉于郷遊朱文公先生之門得爲學之要聳善扶&KR0105;¶
厚親睦鄰&KR0022;人愛重之紹熈五年有盗焚掠里閭由¶
西而東盡君之郷境而返後五年復作自東而西亦¶
及境而返咸曰此善人也謹母犯郷鄰旣賴以免乃¶
因人情倡爲義甲一家有警則甲衆畢集盗以屏息¶
光宗踐祚君以累舉恩授官時朱文公以忤權貴¶
人免官君率僚友逆諸武夷㑹于精舎君語及時事¶
<pb:KR4d0305_SBCK_079-13b>¶
感憤激烈文公喟然曰巖夫眞可與語爲張飲盡歡¶
書樂府一闋命同志&KR0084;之且題名以識歳月今石刻¶
猶存&KR0004;調江州湖口尉屬開禧北征縣當孔道師費¶
百出君董餉役撿吏姦民以不擾授歸州推官當上¶
即追惟考志亦致其事改承務郎後二十年¶
今上嗣位以恩轉承奉郎自號玉峯逸老恬於寵利¶
無聲色之奉家事授之二子唯詩書自娱樂道人之¶
善而略其過建豐爲冨沙之名郷君刑善千里人尊¶
哲艾禮名勝振貧乏字㓜&KR0012;而一門之内父慈子孝¶
兄友弟恭故仁遜之風興焉以寳慶三年四月壬辰¶
卒十月巳酉葬于崇安縣仁義郷嵐頭蘆山之下其¶
<pb:KR4d0305_SBCK_079-14a>¶
子壻江叔文狀其行求文以識諸竁余惟士之進退¶
去就亦惟反諸心而慊考諸義而恊所謂七十而致¶
仕者特約爲之制耳&KR0002;樂行憂違翔集色舉固不是¶
之計也夫使載髙位食厚禄則大將行其道次將行¶
其言非容容爲禄仕計也猶未免乎禄仕也則辤尊¶
而居卑辤冨而居貧免死而巳矣&KR0002;上焉不能以有¶
行也下焉不出於爲貧也禮際未善也陳力不能也¶
有一于是而託尊冨以爲禄仕假民社以自豊殖其¶
於義也何居有如張君老不待年令德表裏純名始¶
終吾故喜聞而樂書之取同縣胡氏文定公之族也¶
生二男子椿年南劒州將樂縣主簿樗年與郷舉女¶
<pb:KR4d0305_SBCK_079-14b>¶
二人江叔文即長壻也今爲承議郎知靖州永平縣¶
擢通判靖州次適昭武黄順之故儒林郎緫領湖廣¶
京西財賦所幹辦公事孫男五人時燀時煇時焯時¶
燂時燡孫女四人長適江維寜次適江鐩舉寳慶二¶
年進士第謂撫州冝黄縣尉即叔文之&KR0193;子也餘未¶
嫁外孫男子六人曾孫男女二人銘曰¶
物競而獨止人渉而卬不精藴而神内守志彊而氣¶
亦至二十年間&KR0370;之味八十三康寜之歳與其徇物¶
以喪巳嘆老而嗟卑也¶
　　　處士黄君墓誌銘¶
黄氏自金華徙分寜至&KR0653;禄卿中理生五子其三爲¶
<pb:KR4d0305_SBCK_079-15a>¶
湜大理丞庶之父太史庭堅之大父也四曰淳淳爲¶
太常少卿則　縣丞康之父紡之大父也紡兄弟¶
十有二人是時族人有侍御史某家于荆紡徃從之¶
㝷又游學于長沙愛彬陽山水徙名數焉&KR0032;業于學¶
官之游藝齋講學不怠邑人有爲長沙令曹某詣郡¶
舎于學官之側夜聞誦書聲翌日從學&KR0122;得其姓名¶
進而問其丗遂以子妻之而館焉即今郎官里上應¶
坊也生五子三曰中臣中臣生彦明取王氏生四子¶
君爲第三諱師南字鯁卿取何君某之女何君通判¶
某州君就試轉運司而州教授適司校比密以私居¶
諗君君曰人稟命有定分辤焉何守廉州州胥以受¶
<pb:KR4d0305_SBCK_079-15b>¶
賕下吏使人訹君曰苟得免請以一斗珠爲報君曰¶
此言奚爲至我且事在有司吾得而知乎又辤焉其¶
學務以謹獨畏知不爲利禄計年幾四十始舉于廣¶
西路轉運司旣試春官不利遂弃去築室于所居桂¶
坡之麓辟塾延師以學諸子琴書滿室賔客盈門浩¶
然將終身焉慶元三年終于正&KR0230;享年七十有三越¶
五年何氏卒享年七十有八君葬于來陽縣平陵郷¶
馬王嶺尋歸葬于縣之桃源大父墓之側而何氏祔¶
于峽村祖妣王氏墓之東子男四人長瑰早丗次珍¶
以郷舉該特恩今爲靖州軍事判官次璵次璲女二¶
人長適陳康年次適李多聞爲&KR0650;林州司户參軍孫¶
<pb:KR4d0305_SBCK_079-16a>¶
男六人汝諧汝&KR0003;汝止汝遜汝礪孫女三人長適陳¶
康年之子天竒次適向文簡七丗孫汝振次適資汝¶
揖今主零陵簿内外孫男女　人先是余舉進士¶
始識珍都城後三十年相與道舊故珍泫然以先墓¶
未銘爲請乃爲叙而銘曰¶
雖誘弗廷雖訹弗挻老壯而窮堅以終其年式&KR0150;後¶
人勿替有延¶
　　　從義郎胡君墓誌銘¶
紹定改元之冬余放靖未還金華胡潛介其婦翁通¶
判靖州邵伯方笥以書來曰潛不天以禍吾父寶慶¶
三年九月巳亥弃諸&KR0012;紹定二年三月乙酉旣即金¶
<pb:KR4d0305_SBCK_079-16b>¶
華縣之從善郷上髙原葬焉墓道之銘莫夫子&KR0002;而¶
濳也無以自進於門牆黨因其舅以及其甥諸&KR0012;之¶
幸亦云從也試摭其&KR0250;胡氏自安定先生丗居海陵¶
後徙婺之金華宣和間清溪㓂起剽掠郷邑五丗祖¶
友聞戰死合葬于清塘遵古制以昭穆葬今稱胡家¶
大墓山隂陸務觀游嘗爲之銘君距大墓五丗諱大¶
異字同之少自克厲冀大厥紹儒科不逹勉就右選¶
&KR0004;調寕國府旌德酒官部使者見知委攝縣事訟清¶
政平監行在激賞西庫㑹遣使金國君以才選爲介¶
訖事詔增一秩再調台州兵馬監押秩滿堂授提舉¶
邕州右江兵馬母卒不行服闋授行在侍衛歩軍司¶
<pb:KR4d0305_SBCK_079-17a>¶
毉藥飯食俄寢疾以殁君爲人沈毅而寛明橋梁隄¶
築之事凡以利人無不爲也婺多冨人里正長募役¶
吏舞文爲姦利君捐田爲義役倡規畫并然嘉定十¶
六年詔修復經界是役幾廢君力持之又頼郡侯相¶
與共守廑廑勿失余毎惟王制既壞民散而無所繫¶
仁鄙壽夭貧冨強弱爲吏者弗及問也甚則有罔而¶
奪之者矣幸而一郷一閭猶有忠信誠慤之人聳善¶
扶&KR0105;以維持保受之義則母問其所及之廣狹人而¶
術斯也不有禆於政教乎嗚呼君之銘也余曷敢曰¶
不可君享年六十官至從義郎取范氏文正公七丗¶
孫也三子男潛渭漸三孫男似儋圓二女子嫁承信¶
<pb:KR4d0305_SBCK_079-17b>¶
郎新監潭州&KR0047;獄廟趙希遦文林郎新池州司法參¶
軍趙與珀銘曰¶
匪仕之榮而志之施匪譽之要而義之爲匪銘之羙¶
尚嗣人之詒¶
　　於夫人墓誌銘¶
始余官冑庠天台張子益先之來爲&KR0054;士弟子貟厥¶
二十有三年予迁靖又三年而子益來爲州教授從¶
容語及家事蹙然曰吾婦氏將有謁焉而未之敢予¶
薄而問之予與子益友也子益有骨肉之愛而予得¶
恝然乎則辟席而進曰予外姑卒于開禧二年二月¶
辛未今歳再終矣史巫紛&KR0002;實操封竁之柄迨紹定¶
<pb:KR4d0305_SBCK_079-18a>¶
元年十二月庚申始克&KR0590;干翠巖山樓谿余氏先塋¶
之鹵原予也學先王之道疑不以簡喪綏葬爲可婦¶
之兄曰余由將以銘請而吾弗敢致也子其許我乎¶
使誦其事則由之父&KR0490;所爲事&KR0250;也其略曰吾妻於¶
氏丗爲台之黄巖人父進武校尉光時祖父然曾祖¶
父齡吾妻㓜莊重孝謹校尉死母胡氏有心疾侍膳¶
藥漱浣左右無違既歸余氏則以所事母事舅姑敬¶
共夙夜承事賔&KR0021;&KR0490;夔先君子樂爲善客至無留門¶
吾妻先意議酒食有反調官乏資思贍之不能吾妻¶
岀奩中金以告里之黄氏有二女&KR0012;貧無依先君字¶
而嫁之則又助之凡此&KR0011;弗可勝數予喟然曰是雖¶
<pb:KR4d0305_SBCK_079-18b>¶
婦德之常亦人所難能也姑止是爲子誌之子益曰¶
抑吾姑之善也不寕維是吾聞諸婦曰吾母承寕族¶
姻容禮娣姒綏御妾妮燠休貧弱一門之内盎然以¶
春而自律至嚴毎誦古人夜行以燭之語未甞越足¶
禮法予曰子益之言冝信而予也罪放之餘也雖然¶
予曷敢不銘銘曰¶
母良其子舅順其婦夫貞其配子慈其母壻義其姑¶
我銘其墓¶
重校鶴山先生大全文集卷之八十¶
<pb:KR4d0305_SBCK_079-19a>¶
