# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:50.772271
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 42
#+PROPERTY: FILE SB04n0575-044鶴山先生大全文集-文集四十四.
<pb:KR4d0305_SBCK_042-1a>¶
重校鶴山先生大全文集卷之四十四¶
　　　　　　　　　　　錫山安國重刋¶
　記¶
　　叙州諸&KR0081;武侯忠灵廟碑(六年/七月)¶
古者自天子至于大夫士皆有廟廟之子¶
姓以昭穆爲序&KR0021;非正主則不厭不蝦不¶
旅不酢非同姓同宗同族則不得扵與&KR0021;¶
大蒸瞽宗雖有他姓之祀而不立同氣之¶
尸與廟祀異自鯀祀于晋相祀于衛周公¶
而祀于鄭董安于而祀于趙大非先生之¶
舊魯展禽至謂先生制祀有法施於民以¶
勞定國禦災捍患之目然五六經之書終¶
扵無文漢高起沛黄帝有祠迨其中葉故¶
<pb:KR4d0305_SBCK_042-1b>¶
侯有祠又其後也先墓有祠至永平以來¶
則墓祀&KR0057;盛極于諸&KR0081;公之卒人思之不¶
置巷&KR0021;野祀朝論以礼秩止之然則士大¶
夫至是尚知礼秩之不可踰也習隆尚充¶
因人情之不可遏請即墓之近立廟&KR0198;陽¶
而断其&KR0059;祀親屬故吏乃得與&KR0021;雖然是¶
猶近墓爲廟特節不祠非親故不與也其¶
後所至郡國爲他人之親立廟不知始于¶
何年也非&KR0017;祭之越望之祠無所無之姑¶
即夫礼之変而言則有功有德扵其國而¶
祠之尚人心之不可巳也叙故有諸&KR0081;武¶
興王廟至興國皇祐一再更修猶存孟蜀¶
武興之名元豐三年賜瀘州廟額曰忠灵¶
<pb:KR4d0305_SBCK_042-2a>¶
而叙未之有改紹定五年遂寕馮侯&KR0022;佐¶
爲守上距皇祐歴玄黙執徐之歳凢三廟¶
既乆茀侯徹而大之以屬記于予㑹&KR0013;命¶
守瀘道出叙候要予干新廟落是役之成¶
媵爵而言曰祠記之請願毋我忘予謝未¶
皇也旣抵攸司馮侯又以書來曰公之行¶
乎蜀江非一役矣建興二年渡瀘之後由¶
越嶲而入則瀘之原也四郡悉平帰至漢¶
陽遇降人李鴻漢陽今之長寧則瀘之委¶
也或者猶謂非今江陽不知瀘有三重大¶
渡水也孫水也瀘水也其源雖分其歸則¶
一予即其言又爲探原索委而重有感焉¶
且渡瀘公細事且山川流峙千古一日而¶
<pb:KR4d0305_SBCK_042-2b>¶
傳注淆訛靡有定届况公用蜀之心人得¶
而盡知乎裴松之引漢地理書謂瀘水出¶
牂柯郡句町縣古今異名既無以證樂史¶
直謂盧峯地㢓惟五月可渡盧峯即今堡¶
山是殆以郡名瀘指盧峯爲瀘水不知是¶
峯乃在不韋縣之北於堡山奚與公雖嘗¶
至江陽而非所謂渡瀘也哉或謂在徼外¶
沙野城之境或謂姚州河鎻驛之賔尤爲¶
無據獨華陽國志與雲南録差&KR0002;可信而¶
二書亦相抵梧嗚呼周公瑾之赤壁非黄¶
也&KR0067;元規之南樓非鄂也况公瑾元規匪¶
公敢匹而猶牽引傳會仭非其實此地實¶
公所行也人之疑信乃反不一竊嘗考之¶
<pb:KR4d0305_SBCK_042-3a>¶
史志參以水經又證之以建興南討之由¶
大抵是水也始于西南徼外吐藩之地曲¶
羅東下三百又東注爲三重瀘又東爲西¶
瀘水縣又東北會孫水嶲水又北㑹大渡¶
水其支分為朱提水&KR0002;水羊官水繩水淹¶
木咸㑹于越嶲郡之馬湖縣由東北至僰¶
道縣入江其地則西距&KR0058;雅東接五谿北¶
抵瀘叙其通稱之皆曰瀘昭烈伐呉之役¶
盖慮五谿諸蠻附吴以撓我也亟使馬良¶
招之至于秭帰之敗諸蠻果叛益州牂柯¶
永昌建寧四郡怙險嗇禍渠帥雝闓至於¶
殺正昻縳刺史張裔以&KR0140;呉人嗾孟&KR0023;以¶
扇諸蠻越嶲牂柯胥爲畔援當斯時也使¶
<pb:KR4d0305_SBCK_042-3b>¶
雝闓不誅則四郡不平四郡不平則内难¶
未弭而巴蜀不得安中原未可圖也是以¶
南征之師&KR0020;不可已然尚以昭烈之殁須¶
暇之三年然後遣李恢岀建寧馬忠出牂¶
柯而身自出越嶲跡公道所&KR0025;出大抵渉¶
大渡亂孫水破越嶲斬雝闓絶馬湖禽孟¶
&KR0023;蕩平四郡遍歴三瀘遂南極淯池深入¶
不毛之地勒銘誓虜道滇水漢陽以帰以¶
予所知合馮侯所攷公之渡盧昭昭乎声¶
跡之可尋而叙之廟公也洋洋乎精神之¶
如在藐兹某敢以寡陋不辞爲謝乃爲叙¶
其事而系之銘曰人以一心奠位堪輿或¶
爲大小或小人儒其大伊何我居廣居我¶
<pb:KR4d0305_SBCK_042-4a>¶
立正位我行大途無詭而獲有範而迂所¶
謂小人功不盖媿伐罪似仁尊王以義㑹¶
&KR0576;以信險詐似知迹其本心假名成事行¶
之以正猶曰小器又其小者&KR0059;欲濟皇¶
皇奕奕祗赫庸穉拔本而言穿窬之&KR0011;自¶
秦㓕學罔擇善利惟两董公獨識此意是¶
開叔末蹈誼秉節迨諸&KR0081;公皦如天日開¶
誠廣益引咎布失是心之度臯伊旦奭漢¶
主未顧隱然人龍厥既顧之前無二雄扶¶
漢植華媷姦剪戎以奠人極以宅帝&KR0168;其¶
在梁益風績彌崈令其僅存八陣遺蹤在¶
昔風后佐帝有熊爰作握竒八陣所宗八¶
八相乗陣間容陣翕闢乾坤翼張首奮攷¶
<pb:KR4d0305_SBCK_042-4b>¶
之先天方圓二圖後天卦气以莫不符謂¶
此管樂謂書申韓跡公所爲史牒可刋或¶
者謂公嘔血酸辛又云卧龍盍終其身義¶
理不競成敗論人人生海内曽不百年是¶
心昭昭不與迹陳我盡吾分君君臣臣功¶
成不成柰何乎天¶
　元符忠諌堂記¶
予昔爲丹稜楊慶崇作誌其子邁以事狀¶
來閱其世有大父諱恂舉元豐五年進士¶
終承議郎予以書反曰崇寕藉元祐姦黨¶
定元符上書人邪等與而大父同姓名者¶
非此其是與而先是未有識之邁曰郡乗¶
有之子其爲我發之亡何邁求予書元符¶
<pb:KR4d0305_SBCK_042-5a>¶
閣又亡何李柱史季尤又爲承議之五世¶
孫仲炎書元符忠諌之家予歸自靖仲炎¶
請曰先人之敝廬則忠諌之故址也詩云¶
維桑與梓必恭敬止我將以忠諌名吾閣¶
予爲記之予&KR0099;然有感於世道之変人情¶
之反乃至&KR0002;此且曰姦曰邪名之至惡王¶
法之所必誅也人之於先祖也爲銘物爲¶
烝彛䁀爲壙誌稱羙而不稱惡今崇寜用¶
事之臣籍其祖於邪昔附其事扵姦黨而¶
子孫矜以爲榮名實不已戾乎&KR0060;嘗稽諸¶
五三六經之傳自君君臣臣父父子子兄¶
兄弟弟夫夫婦婦以至仁義禮知之性隂¶
陽柔剛之分卑高貴賤之等是非邪正之¶
<pb:KR4d0305_SBCK_042-5b>¶
别名之必可言言之必可行未嘗有無實¶
之名也故聖賢之言名不與實對迨周之¶
衰始有名與實戾者名之君而實不君名¶
之臣而實不臣以至不父不子不兄不弟¶
不夫不婦無時無之夫旣名浮扵實則於¶
是有名實之&KR0003;建其又甚則放辞者盗丘¶
非軻矣嫉世者溷夷廉跖矣至楚人則白¶
可黒矣上可下矣至秦人則鹿可馬矣黒¶
可黄矣至漢則鶡雀可鳯矣至隋則野鳥¶
可鵉矣然而以格人元夫爲姦邪播之詔¶
今勒之金石書之史冊不忌不疑如京卞¶
之爲則未之見雖東漢嘗以黨人錮士大¶
夫李唐牛李相傾相軋不極於乱不巳固¶
<pb:KR4d0305_SBCK_042-6a>¶
未嘗&KR0013;以溢&KR0086;無實之各也自京卞一開¶
其端變乱白黑實爲隂乗陽賤陵貴夷乱¶
華之兆至於秦禬習非效&KR0057;遂取張胡李¶
趙之所引用者加之叛逆之名株連建繋五¶
十三家將以爲戮韓侂胄柄國則又以附¶
于趙忠定公者名之逆黨學于朱文公者¶
名之僞黨夫曰姦曰邪曰逆曰僞本以怖而㰎¶
之也而願附名籍者唯恐後則是古者至¶
不羙之名在近世反爲至美之事况夫人¶
以&KR0396;然之身血氣所拘不百年耳濫貴素¶
飽曾幾何時而爲是背理反道之事不思¶
萬世在後是非予奪著乎人心瞭不可揜¶
温文正公申正獻公與凡元祐元符著藉¶
<pb:KR4d0305_SBCK_042-6b>¶
之士以及乎紹興慶元黨人盖皎然如天¶
日之清明庸夫孺子裔夷醜虜孰不知之¶
今䝉以甚惡之名在諸賢無豪髪加損也¶
祗以貽千載之一噱耳彼京卞禬侂必不¶
以姦邪自名也而世之言姦邪者自丁夏¶
章吕而次未嘗舎四人而他求而苛於方¶
人者猶曰是姦邪之靡者雖孝子慈孫放¶
其父祖亦且諱聞而羞道之至此則名實¶
始雖少紊而終固未嘗紊也陳仲舉聞范¶
孟傳之去嘆曰今旣成其去就之名得無¶
自取不優之議然則爲柄臣者誣人以姦¶
邪本起&KR0126;以爲臭然而不能臭人祗自莫¶
耳姑以利害言之來者亦當知所擇云¶
<pb:KR4d0305_SBCK_042-7a>¶
　　資州省元樓記¶
宕渠馮侯守資之明年重建州西樓成以¶
書抵某曰資故有樓以省元名爲淳熈宰¶
相文定趙公作也自嘉泰之季故侯陳勤¶
節公嘗撤而新之歳乆穨剥方議改為院¶
扵呉回之変乃捐少府錢六十萬柘而新¶
之如飛如翔突兀闤闠公爲我書其顔且¶
記成事予嘗讀太史公書謂隴蜀山川甲¶
扵天下以予所見資之山水又甲於蜀其¶
岡巒&KR1182;峙&KR0002;顧若留雒水盤紆有匯有潝¶
是冝篤生多士繇漢以來有稱焉陳侯之¶
作是樓也故廣安守趙公昱爲之記今馮¶
侯&KR0274;之又&KR0005;有望於&KR0005;來予敢以固陋辞¶
<pb:KR4d0305_SBCK_042-7b>¶
嘗&KR0026;祖宗今盛時群天下之士試之南宫¶
蜀人率居前列如眉之師與楊邛之宋與¶
李盡自政和執徐之歳至宣和之執徐僅¶
一星終而同邑同郡接踵倫魁者四亦云¶
盛矣自六飛駐楊進士遺梗命諸道提刑¶
司選吏即轉運司各爲&KR0011;試紹興元年始¶
擇監司師守緫其事張忠献公時以元樞¶
奉使川陜治秦州即秦為&KR0011;省試諸道之¶
合盖此乎昉爲舉首者恩視廷試三人至¶
紹興五年十二月戊子詔書又申言之自¶
十有七年何道夫對策謂蜀人难進易退¶
髙視天下而竊笑爲嫚秦所愠繇是蜀之¶
首選而不對大問者率列之下科隆與&KR0004;¶
<pb:KR4d0305_SBCK_042-8a>¶
元詔免䇿士趙文定公始以紹興五年詔¶
書賜第由虞忠粛公之薦乃得召對文定¶
而後首選又二十有三人皆未有不薦而¶
召者議者讙曰以科目取之而不以科目¶
用之安在其爲舉首也不則曰蜀逺行都¶
逺而見遺乃其所也是皆然矣以愚&KR0026;於¶
窮達之旣定者則有非人力所能升沈也¶
人之器識罔不在&KR0004;請無以他以資之士¶
言之文定㓜&KR0018;竒氣軼群邁醜發爲詞章¶
閎深博大故自中興以來冠&KR0011;試者三十¶
餘人公所誠言人即知其爲宰輔之器此¶
何可以強致其後張義立之剛毅不撓何¶
從叔之端厚無華人亦扵始進焉知之且¶
<pb:KR4d0305_SBCK_042-8b>¶
隂陽五行特二氣之大分而經緯錯綜氣¶
聚而形化則人物生之扵是乎有剛有柔¶
即剛柔之偏扵是乎有善有惡剛之善也¶
其言直以暢惡也其言粗以厲柔之善也¶
其言和以舒惡也其言闇以弱是則言也¶
者命於氣稟之剛柔剛柔既分厚薄断矣¶
雖他日事業之廣狹時位之窮通亦未有¶
不繇之此誠非人力可㠯升沉者唐人謂¶
士之致逺先器職後文藝如王陽盧駱雖¶
有才而浮躁衒露豈享爵禄者夫其浮躁¶
衒露則氣禀之薄然也氣禀之薄而望其¶
噐識之厚爵禄之富得乎然則爲士者果¶
無所用其力矣曰不然也志有所守而大¶
<pb:KR4d0305_SBCK_042-9a>¶
本先立則氣得其養而生生不窮夫如是¶
可以変化氣質愚明柔強其㓜而學也必¶
不肯襲浮踵陋以至乎苟得其壯而行也¶
必不肯計功求&KR0023;以安於小成况又能行¶
之以剛健守之以篤實則輝光日新雖引¶
而聖賢可也奚區區科目名位之足云竊¶
意馮侯之乞言&KR0005;以告于&KR0022;之士也故爲¶
發其義者如此¶
　　綿竹縣湖橋記¶
前知綿竹縣宇文西叔峒今列屬版曹自¶
財賊所抵予書曰走也不敏爲吏于紫巖¶
之下每惟是&KR0022;世載人物予不暇悉数也¶
而其&KR0057;著者如吾宗止止先生爲碩郷儒¶
<pb:KR4d0305_SBCK_042-9b>¶
范忠文公程大夫父子亟稱之魏忠献¶
張公以精忠大義為中興名相其子宣公¶
則我之所自出也又以問學爲世儒宗流¶
風蔚如實啓來哲而無以致髙山仰止之¶
思也迺因人士有請度地飛鳬門外猪爲¶
湖周廣六十有五丈伐石為四矼矼崇四¶
尺架梁其上而屋之衡&KR0025;合十丈以通南¶
北車徒之徃來始紹定四年春二月戊午¶
訖夏四月壬午竹木土石之工凡三千九¶
百六十有五合爲錢五百一十九萬有竒¶
皆節縮浮蠧以营之人見與梁之䴡貫接¶
紫巖如虹卧波而不知役之我加與材之¶
所自出也願爲紀其經始之勤而明其尊¶
<pb:KR4d0305_SBCK_042-10a>¶
德之志予嘗謂孔子間居之篇不知孰為¶
之而其言天地之神爲風雨霜露爲風霆¶
流形凡示人扵覆載間者無非至教此義之¶
至精者也継之曰清明在躬氣志如神又¶
舉詩以明之曰維嶽降神生甫及申終之¶
曰此文武之德也盖自天地山川之神氣¶
鍾而爲人是心清明與宇宙之内流行發¶
見者實同一原又推本而求之有如甫申¶
之生乃繇十世而上文武二王積德所感¶
鳴呼人之此心與天地山川相爲流通固¶
也而人物之生又係乎時数清明之感山¶
川英灵之㑹祖宗德澤之積然則是豈数¶
数然哉&KR0002;紫巖之諸賢者眞有以関盛衰¶
<pb:KR4d0305_SBCK_042-10b>¶
之運當消長之数矣因西叔之請併發其¶
義嗚呼吾猶有望也夫¶
　　普州貢院記¶
礼部之有貢院自唐開元始國朝科舉雖¶
襲唐舊而貢院之或廢或置或燬或復至¶
崇寧而後有定所政和二年從董正封之¶
請諸郡得立貢院然舍法旣罷則貢院亦¶
隨&KR0440;矣蜀自中興以来生聚教訓旣百有¶
餘年儒風丕振應書之士歲滋月益而諸¶
郡校士非學宫則佛舎也其特爲之宫者¶
逺則六十年近止三五歳耳普扵東川號¶
多士而亦寓于學宫嘉泰中郡人嘗議卜¶
築其&KR0003;曰即斈試士毋害也而前窞後枕¶
<pb:KR4d0305_SBCK_042-11a>¶
士争門入者來之皆坎也况孔堂肅穆而¶
羣趨錯立喧瀆巳甚盍議改為建嘉定以¶
來劉文節公大理少卿楊昌伯天官侍郎¶
許成子與了翁皆欲縱&KR0119;其成而矌日綿¶
禩或死或去臨卭楊侯楚望宰郡朞年郡¶
以大治土地于國之陽曰和慶寺砥平席¶
衍而&KR0020;爽明龍泉屹左鳯山峙右士從亀¶
襲乃下令徙寺且庚鄰田以益之賦文東¶
西五十南北六十既輟少府用度之贏又¶
告諸本道轉運刑獄使者及卿大夫士以¶
&KR0024;其乏士受後要不以厲民靣陽作堂左¶
个之楹五堂後架楼其中又爲堂列八内¶
于東西二夾爲主司直舍試士之廡東西¶
<pb:KR4d0305_SBCK_042-11b>¶
郷各三列中為堂皇深廣皆五尋重門䁀¶
列封彌謄録之司庖湢吏士之舎靡徹不¶
備迁舊廡之麗于學而材可用者得十之¶
一旣就緒以書來諗曰伯雨為普人肇修¶
曠典執事師帥本道敢徼一言以寵灵之¶
某爲人記貢院記學宫多矣然而考諸制¶
度之詳略風俗之薄厚則未嘗不致疑焉¶
且國&KR0004;天下未有斈也慶暦三年以後雖¶
用范文正公之議詔州縣立學然學未遍¶
而詔旋寢矣迨崇寜以蔡京之請州縣無¶
逺小咸得立學學官之備乃昉乎此國&KR0004;¶
貢院&KR0440;置亦無常居自崇寧至政和中都¶
外郡咸有貢院貢院之備又昉此夫旣養¶
<pb:KR4d0305_SBCK_042-12a>¶
士于學又為貢士之宫以重其事風厲作¶
成是宜人才軰出以称隆指然以今視之¶
崇寧養才孰與國&KR0004;崇寕以後得士孰與¶
國&KR0004;天下之理至於制逾密而敝兹多法¶
既詳而姦不勝則亦必有故矣夫所謂科¶
舉取士者非有比閭族黨月書歳攷之素¶
直以寸晷之文一夫之目拔自䟽賤&KR0140;之¶
長治五侯三吏皆由此選此非細事也然¶
而梅子其所謂四海士民之数能言之&KR0011;¶
至多也指世陳教言成文章質諸先聖而¶
不謬施之當世合時務者亦無幾人夫使¶
以言取之而不謬於先聖不慙於當世則¶
雖以言取人未爲甚失也乃自俗流世敗¶
<pb:KR4d0305_SBCK_042-12b>¶
有司之操衡尺士子之揣程度者大抵舎¶
其德性之知易其師友之素而相與求合¶
於卑謟之中當歳大比徃徃竊取朝廷餘¶
論薦紳奏䟽與郡國邸吏所傳昈分條别¶
纂綴以備問使朝廷清明君仁臣直則上¶
無閣政下無䛕詞正斈以言猶可得士脫¶
不幸而遭時之难問紹述則賛紹述謀合¶
戎則賛和戎欲開邊則是開邊大抵鑿經¶
術以傳世好刺邪&KR0003;以阿有司或者貪黷¶
成風則貨取&KR0020;奪抑又有甚難言者然則¶
雖為庠序以肄其業宫室以校其藝其不¶
能以得天下士盖可億而知之矣中興至¶
今有百餘栽治化休盛士習純羙所謂傳¶
<pb:KR4d0305_SBCK_042-13a>¶
世好阿有司貨取而&KR0020;奪者固無崇政之¶
甚然比歳以來不保其不尽然脫使始迨¶
&KR0002;是則措諸事業抑&KR0025;可知因楚望之屬¶
記于予也&KR0099;然有感扵世変之推移故直¶
書其事以告之者&KR0002;此或幸而刻諸石則¶
校士於斯試言於斯者其亦知所發哉楚¶
望三世登進士科所居有善政云¶
　　楊文安公祠堂記¶
古者天子之縣内諸侯也其禄故扵采地¶
得立廟祧外諸侯嗣也則於所都之邑焉¶
凢皆有酢有厭有嘏有緩有旅盖同氣之¶
祠非舎奠&KR0021;菜釁器用幣之比也春秋以¶
降事已変古如莊周書畏壘事雖一時寓¶
<pb:KR4d0305_SBCK_042-13b>¶
言&KR0060;意吏祠于社巳萌芽于此時秦漢而¶
後封建壞郡縣吏計歳月代更有德於氏¶
如燕齊之欒公民徃徃立之社然猶配食¶
于社未有特祠也蜀守文翁齊相石慶吏¶
民爲之立祠繇是桐郷南陽渭城之祠史¶
不絶書事之変古亦云甚矣居子定國爲¶
縣獄吏至又生而得祠人之生也氣聚魄¶
凝奚&KR0025;祠之其原旣開乃有張武威任九¶
真杜池陽陸浚儀之等皆如干祠建隋唐¶
以降故侯之祠紛紛史冊不可殫述而人¶
不以爲異雖然事誠戾古也而繩以甘棠¶
勿剪之義猶曰變之正者隆興&KR0004;眉山楊¶
文安公以成德夙望由參知政事出領東¶
<pb:KR4d0305_SBCK_042-14a>¶
川節度府圥是建炎三年公爲節度推官¶
建紹興十五年由潼川路轉運判官移提¶
&KR0039;刑獄至是凡三仕于此矣流風善政蔚¶
其如存後七十年公之孫瑾復来領州下¶
車拜文安繪象欷歔感愾州宅有載德堂¶
刑獄使者&KR0492;有徳逺堂斈宫有祥鱣堂節¶
度推官&KR0492;有逺業堂皆&KR0022;人思公而致其¶
誠者為之子孫不敢忘其祖則不敢厲其¶
祖之民爲政朞年民便安之&KR0132;耋請改建¶
文安之宇以昭弗忘侯徇民請度地考室¶
與趙文定懐德堂對峙而貽書某曰是不¶
惟吾祖所居官瑾也實此乎生今四百二¶
十甲子矣天子不以其不肖嗣守兹土視¶
<pb:KR4d0305_SBCK_042-14b>¶
事朞&KR0010;幸不得罪民士以貽吾祖羞是祠¶
之建匪吾敢&KR0059;雄&KR0022;人是&KR0025;公也嘗以使¶
傳州符尋臨是&KR0022;敢以&KR0022;人之請請某輾¶
然喜曰彼秦漢以來以佗姓而祠故侯實¶
戾古典然猶得爲変之正今以孫而祠其¶
祖尚古者外諸侯立廟都邑之近似是敢¶
以淺陋辞維文安公起太學試礼部冠萬¶
七千士退然無矜色而有戚容曰此吾先¶
人所不能得者而以遺小子予盖自是翺¶
翔外服十有四年始以趙忠簡公之薦有¶
位于朝泊檜枋囯公亟詭外檜死而後躋¶
楚&KR0025;位亟弼最後均佚潼川遂以祠宫之¶
禄老于家其年行閥閱有考功愽士之議¶
<pb:KR4d0305_SBCK_042-15a>¶
有太史氏之録有&KR0250;其行有銘其遂有序¶
其丈夫抵詞令足以華國名行足以砥俗¶
德量足以鎭浮夫非&KR0059;於一州者特其始¶
&KR0168;終皆有潼爲莫府而識者知爲公輔之¶
器司臬事而察辞幣訟人自以不&KR0072;後以¶
前執政爲首民習其教不肅而成冝公之¶
去而民思之深今楊侯五十年州縣立六¶
郡守風績既茂擢延閣之直趾羙復來&KR0022;¶
人懷今悼昔奉嘗之敬不懈益廑是區區¶
者誰實使之鳴呼楊侯視此其益知所勉¶
哉宣王命召穆公之旬江漢也曰于周受¶
命自召祖命葢以乃祖康公命皇父之征¶
徐方也曰南仲大祖大師皇父亦以大祖¶
<pb:KR4d0305_SBCK_042-15b>¶
南仲命之古之人命其臣也必命以乃祖¶
之事豈惟繼世象贒所以刑善降德示之¶
儀法者多矣今陽侯實生是&KR0022;而朝廷又¶
命侯以文安之爭顧瞻山川想象憇苃退¶
而衣德服訓以臨其民必楊然以想曰斯¶
民也吾祖文安公之所與共理也朝夕　念¶
于前于衡于羮于牆如照臨其上如陟降¶
于庭盖有不見而著不言而形斯其爲善¶
政之&KR0135;不已夛乎詩曰維桑有梓必恭敬¶
止嗚呼侯尚勉之哉¶
　　毛氏慈惠莊記¶
氣載理而流形於天地有間餘不足相為¶
質也寒荄微息二不遂其生見者為動矧¶
<pb:KR4d0305_SBCK_042-16a>¶
灵而爲人雖貴賤有分定戚䟽有差等實¶
同躰也古者比問而居夫井而耕出入必¶
相友守望必相&KR0135;羡不足必相&KR0024;凶荒必¶
有待委積必有&KR2623;莫非使民相生相飬以¶
輔成天地生生之德所謂由溺恥飢内溝¶
撻市油然發&KR0168;非有爲爲之地也後世以¶
身發財者膠固滯各人緩急扣門拒之恐¶
不峻孟子曰無惻隱之心非人也人與萬¶
物並生則與萬物同躰乃今朝圖夕惟不¶
越於一家一身之&KR0059;吁天之予人也顧使¶
之自有餘扵一家一身矣乎人而不逹乎¶
親親仁民愛物之分藝則䧟於不仁而非¶
人矣予歸自靖之歳洪雅毛君拱巳介予¶
<pb:KR4d0305_SBCK_042-16b>¶
友史叔欽予謙得見自言其家世崇德好¶
義道行於妻子盖無不能充是心焉嬪董¶
士族也嘗損金市田歳儲其入而昏嫁而¶
喪葬而疾病而貧不自贍者於我乎給董¶
殁拱巳又裒餘金以廣之今爲田百畒别¶
其王祖之籍築之墻圃書其彊畎而字之¶
曰慈惠莊懼後之不我引也願得一言以¶
爲子孫之衣予語之曰吝嗇者隂氣之常¶
亦有粗見理道頗樂施予不過泥&KR0417;扵佛¶
老卜祝之間至扵力行諸身予當其義不¶
爲異端訹可以爲難予能充是心而行之¶
子孫安有不能以是心守之范文正公呉¶
興義田到于今莫敢廢予無媿扵范公之¶
<pb:KR4d0305_SBCK_042-17a>¶
心雖百十可知矣子何病諸不然匪義之¶
循惟惠之行如異端有施有報之&KR0003;責効¶
扵旦夕是有爲爲之本之則無其能乆乎¶
毛君作而日拱已雖不敏願書以爲記¶
　　夔州卧龍山記¶
予乆聞夔州卧龍山之勝開喜單於之歳¶
歸自王朝至蜀門則避地之荆者蔽瞿唐¶
而下將登山而止紹定單閼之歳还自南¶
遷至蜀門則避地趨峽者蔽渝江而下又¶
將登山而不果先是丁文伯爲帥守嘗以¶
記屬予建同朝又言之中以不一　山俍¶
悢弗慊也又二年而予守瀘山之主僧曰¶
惠行叙山中之槩以督前諾其畧曰山爲¶
<pb:KR4d0305_SBCK_042-17b>¶
一山之望山趾距誠僅隔瀼東一水其上¶
咸爲平寺寺雖名咸平而有天成長興開¶
寳題識非始於咸平也寺之一有五龍水¶
又爲野豬池地上爲山又数里乃至絶頂¶
耆舊相傳謂諸&KR0081;忠武侯駐軍此山池曰¶
飲馬田曰東屯田所殖稻一方無與並羙¶
寺居髙峯極清寒盛夏可裌衣山之泉之¶
松人謂杜子羙眞諦寺詩䕫之諸刹惟此¶
可當是必為真諦理或然也四朝御書閣¶
與善法堂居中照烈帝忠武侯祠居左右¶
後爲便坐上有周閣又上爲丈室傍翼䆫¶
軒凡二百餘楹由大士祠宇前路通&KR0026;音¶
泉越野橋有一大亭巨石與喬木雜錯泉¶
<pb:KR4d0305_SBCK_042-18a>¶
㶁㶁其下遥見峽璧嶙峋江声澎湃賢¶
橋之路又通東屯客至必裴回移晷自¶
慶元二年了俉主山嘉定三年丁侯以¶
惠行継之歳修月葺以潰于成金碧翬¶
飛徒衆雲集雖皆我所當爲無足以汚¶
紀載獨念山未有記亡以詔乆逺盍爲¶
昭烈君臣少叙梗㮣予自守瀘以來方¶
爲侯推明渡瀘本末勒諸叙南廟碑今¶
以行之請也不敢辞然而稽諸圖乗碑銘¶
而有可疑者武侯之始卒也人思之不置¶
巷&KR0021;野祀不可得而禦習&KR0173;尚充請因人¶
情爲之立祠而朝論必謂礼秩之所不許¶
盖自東漢而上猶有以仕國墳墓繪象立¶
<pb:KR4d0305_SBCK_042-18b>¶
祠為不盡然者於是禦之不得僅使即&KR0198;¶
陽之墓爲廟非親故不得祠今山之有祠¶
也盖関乎世道之変而莫知始於何時子¶
羙之詩曰玉殿虗無野寺中又曰一躰君¶
臣祭祀同則昭烈固與武侯並祠也而張¶
舎人震謂始命寺僧惠璉爲侯創祠未知¶
何時存帝廟而廢侯祠也近世張大寧鎬¶
又謂先主之廟徙諸江濵今復其舊又未¶
知何時存候祠而徙帝廟也徃牒所無不¶
可得而強考大抵武侯自荆之蜀與昭烈¶
會其後受遺于永安宫徃返道䕫皆駐軍¶
是山故自&KR0051;末平以來託侯以名山山以¶
侯名後人乃爲侯立祠夫旣祠侯則昭烈¶
<pb:KR4d0305_SBCK_042-19a>¶
之卒實在永安亦何可不祠一時君臣既¶
社而祠之矣復慮夫委之空山無在爲守¶
也則爲寺以館僧&KR0005;爲永乆之圖此皆後¶
世人情之推典礼之変苟以致其誠信者¶
無不盡也而予謂乆近之實則固不在此¶
方其以﨑嶇之蜀抗鬼蜮之魏強弱不敵¶
也蜀師未出而將星夜損使操懿君臣盱¶
衡得氣勝&KR0018;又不侔也陳壽以&KR0059;怨作史¶
如比管樂書申韓以訖于祁山之役憂恚¶
嘔血誣謗亦非不多也然而有不可得而¶
泯者夫天命不巳物生無窮彼近功小利¶
與人之氣形卒縁乎盡而是心之止於所不¶
見感扵所不係者昭昭灵灵著在方册昭¶
<pb:KR4d0305_SBCK_042-19b>¶
烈君臣尊君父討乱賊之心與山川俱存¶
以到于今盖不惟成都之繪&KR0090;渡瀘之遺¶
跡夔子之故祠&KR0022;人扶植愛護莫敢翦拜¶
雖八陣之見扵新都&KR0198;陽與今魚復之蹟¶
四頭八尾隅落鈎連隊陳相容觸處爲首¶
所以寓先天心法之祕者雖陵夷谷迁是¶
陳也亘千載而獨存殆&KR0002;有神司之彼操¶
懿君臣欺&KR0012;盜䁀雖萬世在後與一時利¶
害不相渉也而三尺童子且唾弃不之顧¶
陳夀誣衊公理人之視之如見肺肝亦祗¶
以自&KR0039;然則士之以千載自許者其必有¶
發於斯言矣惠行潼川人文伯名黼嘗爲¶
將作監今經略廣南西路立朝鯁挺故其¶
<pb:KR4d0305_SBCK_042-20a>¶
所崇尚者&KR0002;此¶
　　重建四川緫領所記¶
太府少卿四川緫領財賦安北望自益昌¶
以書邸某曰吾所居&KR0492;自開禧至紹定之¶
遇單閼之歳皆戹冦鈔癸仲不佞承之扵¶
訌潰之餘披荆榛以舎官吏大懼無以存¶
吏躰一民聴乃即舊址更治寺之門西郷¶
而爲堂樓以鎮之左控寳峯右拊烏龍西¶
指劍関北奏三泉復者之儒富堂於樓之¶
東凡皆節縮浮費以潰于成昔天子之命¶
我也曰將指給餉上下通情當勿乏興濟¶
我戎事癸仲敬共夙夜無敢失隊今名堂¶
曰通濟以識弗忘楼名北定則取鄭亨仲¶
<pb:KR4d0305_SBCK_042-20b>¶
剛中思耕亭語子爲我記之某作而嘆曰¶
於赫王明照知萬里使兵自兵食自食上¶
下不相恤也有無不相通也胡可以一朝¶
居北望所以荅揚明命之意羙矣盡矣而¶
予敢以淺陋辞雖然餉所主財&KR1643;宣制司¶
主軍民二司之不相爲謀也乆矣盖自建¶
炎三年張忠献公宣威川陜始承制以主¶
管茶馬趙&KR0063;祥開爲隨軍轉運使緫領四¶
川財賦雖云緫賦未以名官也張公虚巳¶
以任趙公盡力以報自忠献之去則交相¶
爲瘉矣吳玠與開争陸運而吴趙始不咸¶
詔遣都漕親督錢粮以&KR0063;吴俾制置大使¶
席益趣行大光乃以轉運司錢就糴于果¶
<pb:KR4d0305_SBCK_042-21a>¶
利閬而席趙文又不咸李子及継之呉武¶
安刻其乏興而吴李又不咸趙不弃繼之¶
與鄭亨仲分&KR0032;宣緫司錢而鄭趙又不咸¶
然是時和戎旣乆未有緩急牽制之患也¶
紹㒷之末主瞻叔之望以括民曰契與制¶
置使沈徳和介交章争辯而王沈之不咸¶
至是滋甚大抵三十四年之間二司紛紛¶
殆如先正所謂三司取財巳盡而樞宻益¶
兵無窮者實矛楯之術使然耳開禧以後¶
事異前時呉曦生長邊陲習聞交争之害¶
而未暏相資之利密啓于韓侂胄俾宣司¶
得以制財賦之入出其事似是而其實不¶
然盖曦既畜無君之心&KR0005;託是爲乱而正¶
<pb:KR4d0305_SBCK_042-21b>¶
使由其術而不悟耳趙季明善宣刘志大¶
崇之以是各相繼引去曦旣授首財之僅¶
存者六百萬是歳之出乃至四千餘萬陳¶
勤節公咸未知所以爲計微安沂公爲之¶
移屯减戍運&KR1388;括財有以翼蔽而扶掖之¶
勤節公逢孺亦未知攸濟矣王君釡代陳¶
雖㧞節制之命岀扵權臣&KR0117;而正之是也¶
不知二司之情不可以不通未幾而張東¶
甫子震継之歳&KR0220;四百萬莫非&KR0029;安公以¶
共濟王鈆代張又昧乎此擠安公而去之¶
始未見甚害也一旦虜乘虚大如董仁父¶
居&KR0105;蒼黄度劍王董之埶相㧖不容以不¶
易使也則楊九䁀代之以激叛卒之変於¶
<pb:KR4d0305_SBCK_042-22a>¶
是代楊者任君䖏厚一惟沂公與南海崔¶
正子是依僅克有濟崔去而鄭代之自五¶
州三関以内日朘月削極扵近歳而益不¶
可爲矣歳人不及二十萬緡而歳出倍之¶
四大軍歳爲糧百五十萬不関外居居而¶
漕運裁一今二年之間失糴三百萬石関¶
之内外七十餘倉又爲&KR0069;燼則官軍民卒¶
九百餘人所仰哺者惟一分漕粟耳幾何¶
而不乏扵供乎某之生也後猶及周旋於¶
泰禧以来諸公間竊以爲今之所謂四緫¶
領者名雖同而實則異事雖乆而實則異¶
盖江上三緫領自朝廷歳計其費爲之科¶
撥而四川之歳入不能半其出則朝廷不¶
<pb:KR4d0305_SBCK_042-22b>¶
問也緫領之始所以察諸戍之欺且吝也¶
今不惟不能以行其聀而一司當入之緡¶
當行之事反見侵扵他司然則將爲之弛¶
弓而更瑟焉其訓詞之所謂上下通青者¶
乎上而朝廷以時科降歳有常數不必待¶
其請也近而制其捆减戍併屯虚實相知¶
有無相通不必責其償也夫如是又以制¶
梱之令行於戎司覈窽籍明功賞息餽賂¶
行於&KR0101;司牧之信期㑹節浮蠧登於財行¶
扵並邊諸郡固彊場以墾荒&KR0202;戍守以衞¶
農毋從便文惟實徳是踐毋事苟充惟經¶
乆是圖則日積月累政行令孚蜀其有瘳¶
乎易曰樽酒簋貳剛柔際也此上下同心¶
<pb:KR4d0305_SBCK_042-23a>¶
有無相通以共濟艱險之時敢發斯義用¶
荅揚明天子之丕顯休命北望沂公之¶
嗣也才噐開&KR0646;甚似其先人云¶
　　合州建濂溪先生祠堂記¶
濂溪先生周子嘗仕于合陽予奉使東川¶
日建爲州程三子易名先帝下其奏奉常¶
周子曰元二程子曰純曰正以制書頌二¶
民子孫予既奉行惟恪且飭郡將買田以¶
備烝嘗連帥永嘉曹叔逺嗣賛成事屬予¶
記之未果也厥十有五年返自南迁起家¶
守瀘合士稅申之持張宗範飬心亭題&KR0003;¶
諗予曰朱文公著通書附録首載此篇今¶
春官貳郷度正毎以爲恨曰宗範吾州人¶
<pb:KR4d0305_SBCK_042-23b>¶
也而郡乘放失於是蒐求之累嵗始得石¶
刻于地中凡一百七十年而遺蹟儼存殆¶
非偶然也周子故有繪象于學西偏地下¶
瀬江屢圯于水郷進士羅艮十餘人嘗以¶
請于予予爲移書太府少卿安癸仲得官¶
屋于州岡前挹巴嶽銅梁諸峯而涪漢二¶
水匯其下&KR0002;天作地藏以待今日者扁曰¶
瑞應山房以祠先生配以二程子郡少府¶
又餘法用即張氏故址爲飬心堂以館學¶
徒又捐錢千萬以廣粢盛之田是田也自¶
夫子倡之今諸生之廪稍亦云備矣子也¶
昔嘗有諾于曹度兩卿盍踐言焉予嘗考¶
周子以慶暦四年司理南安年方三十程¶
<pb:KR4d0305_SBCK_042-24a>¶
大夫珦謂其知道時二程子年十五大遣¶
從之游迨嘉祐五年僉書合州判官年方¶
四十宗範又從之今細繹其養心&KR0003;大抵¶
與通書聖斈章相表裏秦漢以來諸儒臻¶
斯理者盖觧嗚呼何三子之立志不凢而¶
聞道甚早與夫人生於两間而與天地同¶
躰出乎百世之下而與聖贒同心使皆能¶
以周子之&KR0003;反而求之寡欲以飬其心養¶
心以極扵無欲則是心之運明通公&KR0270;豈¶
有一豪之&KR0059;聞之哉或曰聖賢之論言寡¶
欲矣未嘗言無欲也所謂欲仁欲善欲立¶
欲逹莫非使人即欲以求諸道至於富貴¶
所欲也有不可䖏巳所不欲有不可施則¶
<pb:KR4d0305_SBCK_042-24b>¶
又使人即其不欲以求諸非道歳積月累¶
必至於&KR0025;心所欲而自不踰矩然後為至是¶
理也曽子得之明六欲之目孟子傳之開¶
六等之科今而曰自寡欲以至無欲不其¶
戾乎曰不然也徃不能無感性之欲也知¶
誘物化則爲&KR0059;欲矣故聖人雖使人即欲以¶
求道而季康子於由求扵申棖曷嘗以其¶
欲爲可乎近世胡仁仲推衍究極其言曰¶
天理人欲同躰而異用同行而異情嗚呼¶
學者之當以此求之則飬心之&KR0003;備矣姑¶
識其&KR0003;與學者啇之¶
　　眉州江郷舘記¶
眉爲西南空道郡寢之西故有舎舘以贏¶
<pb:KR4d0305_SBCK_042-25a>¶
使客而逺扵大江舟行之人澡濕無所江¶
有亭曰共飲僅容祖帳予爲拓而大之門¶
堂戸室視昔苟羙然左㧖神宇右阻民廬¶
未能盡如&KR0004;志也臨川李公甫某爲守又¶
爲増拓焉復故亭扁跨中唐爲便坐前阿¶
後翼左戸右牖明䴡堅緻飾以花木周以¶
宫牆而移書某曰予也昉爲此者盍卒記¶
之予嘗攷五礼之&KR0003;雖有見扵虞書而孔¶
注自爲抵梧至周官而吉凶軍賔嘉之目¶
始見於經天&KR0123;凶人治之大者義廣而数¶
緐固也而三百六十官職掌之関乎賔客¶
者七十有六天官所緫實居十八盖自司¶
関敂関以告司徒令野修道委積掌訝逆¶
<pb:KR4d0305_SBCK_042-25b>¶
賔于彊扵是共礼酒共陳酒共稍礼共齊¶
菹以至牢米灋羊澤物幣齎各庀其事司¶
儀致館環人授舘小行人眡舘盖無一而¶
不周當是時也不獨朝賓國客爲然有委¶
積焉甸聚焉以待覊旅雖行道之人亦有¶
廬有&KR0043;以舎之食之矣非古人屑屑然爲¶
是不急之務也車馬有所實從有代伯政¶
猶然故&KR0032;舘以責晋與梁以議鄭里侯以¶
覘陳不曰道路舘舎之事而不足以爲政¶
也予恨是役不能盡如&KR0004;志而公甫能卒¶
成之故予樂道其事不復以不詞爲解¶
鶴山先生大全集卷之四十四¶
