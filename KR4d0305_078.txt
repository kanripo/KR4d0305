# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:52.785761
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 78
#+PROPERTY: FILE SB04n0575-079鶴山先生大全文集-文集七十九.
<pb:KR4d0305_SBCK_078-1a>¶
重校鶴山先生大全文集卷之七十九¶
　　　　　　　　　　　渠陽集¶
　墓誌銘¶
　　　　江油縣尉馮君墓誌銘¶
予守潼川日録事參軍馮君甲有士行予知之未及¶
舉㑹君命召則以屬諸後至者乆而未有聞或曰以¶
疾去矣子未之信也後數年迁靖甲以書來曰我先¶
君以開禧二年四月乙卯卒以嘉定八年十月丁酉¶
葬于魏城縣清泉郷艮山卯穴今墓木拱矣而未有¶
以銘其竁昔歳幸備僚吏將以請而弗之敢旣而疾¶
病連年幾不能生今秊少間敢以吾友李茂龍之&KR0250;¶
<pb:KR4d0305_SBCK_078-1b>¶
控于執事予執書&KR0099;然曰昔&KR0018;蔽賢之過未有以贖¶
也乃弗果卻馮氏之始以畢万支子食采馮亭爲氏¶
至唐有禮部尚書伉四世孫存官長史隨僖駕入蜀¶
徙名數于綿長史之孫光𫝊以行&KR0105;刑于郷生承奉¶
郎因因生堂堂生汝舟以太學上舎生同陳伯陽東¶
上書論時政請斬六賊後勸進應天府庭叱王時雍¶
一時想聞風采與張忠獻公爲至交一子鉄以奉議¶
郎致仕贈朝議大夫娶文氏生四子長適之舉紹興¶
三十年進士終朝奉大夫知普州次冝之舉淳熈十¶
四年進士終通直郎次即府君諱誠之字明仲次思¶
復舉紹熈元年進士終通直郎爲范氏姑後葢同産¶
<pb:KR4d0305_SBCK_078-2a>¶
兄弟皆以儒科奮維君屢試有司不利而著書從逰¶
者數百人僅以乾道四年郷舉該累舉恩授迪功郎¶
則君葢倦逰矣親䣊勉之仕調龍州江油縣尉吾外¶
舅楊公熹爲守首加論薦主管茶事彭輅辟宕昌茶¶
帛庫不敢吏也留之莫府而師事之改帥安康又辟¶
爲屬㑹以檄歸至漢中之屬邑而卒年六十有四取¶
章氏直菴居士梁之子三男子沆先卒次顯臣季甲¶
舉嘉定四年進士七女長適文寅之次章夔一次箕¶
疇次叚鎮次樊巽次某某孫男人外孫　人君性¶
端愿事大父母父母以孝著方父母俱存兄弟無故¶
諸子環侍東西两廡篝鐙相望書聲率至夜分朝議¶
<pb:KR4d0305_SBCK_078-2b>¶
即丗君之兄弟髮星星矣哀毀過制終喪兄弟相持¶
泣義不析㸑三世聚指千無一間言始楊伯昌子謨¶
爲校官虞仲易剛簡爲通守皆願交焉士有越足繩¶
檢者或責之則悵然曰幸勿使馮公知前言徃行後¶
生不及聞者必縷數之後進有片長動色推&KR0324;間有¶
言人過者正色不顧成都同舎生以&KR0060;衣&KR0013;執君自¶
外至曰非吾衣也釋之其人媿悔卒爲善士有亡友¶
之女失身貴人家君䄂金叩門請贖以妻名家子其¶
它藥疾賙貧殆不可悉數雖以是貲用日乏居之晏¶
如也方待戌江油饟所召君攝大安軍倉官隱䧟凡¶
千石有竒樽浮濫精出納踰年償舊逋之半又白饟¶
<pb:KR4d0305_SBCK_078-3a>¶
使以實數聞前官吏咸頼以免而軍饟無闕將士感¶
恱尋又&KR0013;檄市縑于潼之屬邑吏以惡縑呈白君愀¶
然曰民供軍以自安也今以髙直易沽濫是&KR0018;民&KR0018;¶
國也盡澄𪧐蠹仍得善縑在江油不遣吏卒入郷異¶
時官取魚鹿動千計守貳以次皆有餽君曰廢例請¶
自我始姿敏悟書過目成誦未弱冠謁李知幾石於¶
成都學官一見改容延之學職嗜周程子書學禁方¶
嚴不肯撓屈寕文之不售也&KR0058;明正衣冠危坐與諸¶
生共講退又反覆&KR0636;泳毎謂爲學自一念始一念欲¶
萌天地&KR0017;神實臨之故事親必孝事兄必悌交友必¶
信臨民翼翼惟恐傷之進趨有度郷黨㑹聚君在則¶
<pb:KR4d0305_SBCK_078-3b>¶
譁者寂謔者莊識與不識望而知其爲復菴先生也¶
不事造請張季長縯守郡欲一見不可後以郷飲之¶
禮踵門訪君且以文爲贄迺強起焉李公石史公楠¶
李公叔獻君所師也劉公儀鳯黄公鈞陳公損之章¶
公森李公崟君所友也而李之情分尤厚君前後著¶
書有復菴讀論語十卷詩解二十卷書傳二十卷易¶
英十卷誌銘賛記詩文五十卷藏于家茂龍之&KR0250;曰¶
先生之學足以用世而私淑諸生先生之行足以厚¶
俗而官止九品愚謂士大夫出則師保萬民居則父¶
師郷里其爲成巳成物一也大學曰一家仁一國興¶
仁一家遜一國興遜一人貪戾一國作亂且貪止一¶
<pb:KR4d0305_SBCK_078-4a>¶
人而害貽一國也然則不出家而成教於國其功用¶
不巳大乎况居官則小大相維未必盡如巳志固不¶
&KR0002;淑黨𩔖厚風俗則善人蕃殖所及滋廣也是則銘¶
銘曰¶
遇不遇有命行不加居不損有性而况國人&KR0013;其忠¶
信子孫世其篤敬其爲遇則巳多雖九品其奚恨¶
　　　藏脩先生李公墓銘¶
寳&KR0159;元年余待罪太史氏新通判武岡軍李劉移書¶
言曰劉之王父年三十築室山中以藏脩名堂隱居¶
樂道凡五十有餘年郷人號曰藏脩先生以紹熈三¶
年正月　卒三月　葬於所居十里盧墓之原¶
<pb:KR4d0305_SBCK_078-4b>¶
取樂安縣進士周光女有賢德先四十一年卒子男¶
四人琚瑤玖琥孫男十有四人師古萬里好古懐古¶
𠂻古學古復古振古希古劉存古從古愽古曼古孫¶
女三人適進士羅&KR0022;逹周山父羅煥曽孫男女八人¶
劉於諸孫爲晚出王父孩提授書教以孝弟謹信餘¶
力學文王父卒之十七年劉以貧求仕始𫉬齒名於¶
嘉定元年進士籍今又十有八年墓門之石未識大¶
懼因循歳月無以光昭令德公知我者也敢徼一言¶
之惠嗚呼余於公父何敢以它詞爲解乃爲之銘曰¶
公諱彦華仲實其字李氏之先世居成紀唐支十三¶
曹明在季黎國公傑明之次子傑生三男曰紹承嗣¶
<pb:KR4d0305_SBCK_078-5a>¶
(以犯藝祖諱/下宗改曰嗣)武虺其宗紹流嶺外嗣歸京師曹爵濫¶
繼宣言於人紹承乏裔紹實生濟濟生穎士踰領西¶
歸仕不得志南奔豫章以章名子昌&KR0058;韓公銘成王¶
誌或亡或微曹始就事益微其詞爲奪曹諱克儉生¶
&KR0375;統承于章始自豫章迁撫冝黄&KR0375;生益柔(時&KR0098;實/承時&KR0098;)¶
生興興復生英又迁崇仁白沙是營曰嗣務本爲公¶
髙曾侯爲公祖持爲公考考登辟雝踰冠而夭從祖¶
曰儀與從兄浩言論風指前脩是蹈歐陽公徹呉澥¶
沆氏與嚴拙翁皆公同里受書于嚴歐呉爲友内外¶
熏烝學成行美歐公上書請誅六賊與陳伯陽殞命¶
權慝舊交夙好辟影藏跡公與同舎楄柎窀穸家故¶
<pb:KR4d0305_SBCK_078-5b>¶
藏書至萬餘軸矻矻晨夜鉥心劌目雞&KR0004;鳴興奉¶
母飲食退即危坐聖賢是即天文地理禮樂律暦兵¶
謀方𠆸毫分縷析體習旣精晚而有述曰藏脩堂與¶
巴谷集經傳辨疑禮樂遺録合而成書卷三十六二¶
呉著書公與有力呉吏部曾編年謾録亦嘗從公諮¶
疑辨惑先疇素薄母陳好施飬志不違惟躬自瘁雖¶
一衣衾或數十載然嘗約飭以教子弟其言有曰齊¶
明在内盛服在外所以脩巳母陳早&KR0660;養不遺跬九¶
十六終君七十矣人以爲難執喪盡禮晝之所爲至¶
夕必紀有不可紀則如其巳行年九九盡道而死士¶
雖不遇碩蹇亨否與其狥物無得於巳嗚呼仲實又¶
<pb:KR4d0305_SBCK_078-6a>¶
焉取彼¶
　　　　李次琮墓誌銘¶
撫崇仁有隱君子曰藏脩先生李公彦華余嘗以其¶
孫劉之請銘其竁厥三年劉通判武岡軍走書靖曰¶
旣有以見王父于地矣雖然先君之葬劉與弟愽古¶
支綴殘息僅識歳月于壙今十有五年矣劉不侫蒙¶
寜宗皇帝櫂自主管户部架閣爲國子録㝷以罪斥¶
今上起之祠官命之郡貳會郊祀恩贈先君承事郎¶
妣孺人將以命書告弟顧未有以銘竁嗚呼公其終¶
惠之餘閱其&KR0250;憮然曰士之陻阸乃至此邪國朝以¶
學校育材以科舉取士濟時貽後亦云盛矣然而篤¶
<pb:KR4d0305_SBCK_078-6b>¶
信好學守節厲志之士有不必盡由此選葢其敝上¶
以權謀利禄爲操丗之具下以揣摩迎合爲攫寵之¶
資以位天地育萬物之身顧爲小小得失驅迫嗾使¶
以終其年然則母惑乎李氏累世而不一逢也乃爲¶
之誌曰君諱琥字次琮系見父銘五年喪母周父憐¶
之扶攜卧起授學至仁義大端必反覆開&KR0003;曰人所¶
爲貴於物者凡以是耳故自㓜通大義不以章句爲¶
能然性頴晤援筆成文家儲書萬余卷皆父手澤君¶
口誦心惟自道德性命之奥名物度數之詳象緯山¶
河之廣靡不究極國人弟子挾䇿問疑豪析縷解聽¶
之者如瞽得相惟&KR0055;疾釋老氏書於事親從兄睦族¶
<pb:KR4d0305_SBCK_078-7a>¶
御下咸叶義盡分人謂克肖厥考客有嘆老嗟卑者¶
君曰窮則獨善其身逹則兼善天下得志澤加於民¶
不得志脩身見於世今窮不得志則善其身以見於¶
世者吾儕所當汲汲而暇憂其非我力者乎工部尚¶
書何同叔異聞其言而壯之引爲上客嘗從容爲何¶
言近世諸老講明義理過漢唐諸儒逺甚顧暦象鍾¶
律氏族軍法之學有講焉而未盡者吾欲從公借麻¶
姑山房讀書一二年證其所見以備闕文何公忻然¶
諾之㑹劉迫官期奉君濟湘乃去故何公聞君之殁¶
爲之出涕且吊臨甚哀云君娶呉氏同邑青雲郷進¶
士諱洪之女相夫教子行應儀法前君十七年卒子¶
<pb:KR4d0305_SBCK_078-7b>¶
男二人長劉次愽古女一人適進士羅煥孫男四人¶
耘耔耕耜俱蚤丗劉兄弟㓜受義方之教長以詞賦¶
應舉君語之曰科舉累人汝以貧故爲之吾不汝奪¶
盍自力一經與其彫蟲篆刻又舉業之下也劉以明¶
春秋中嘉定元年進士第調潭州寜郷縣主簿待戍¶
五年始得奉君爲道林嶽𪋤之遊參知政事衛清叔¶
涇守長沙召劉寘莫下因留君東閣嘉定六年冬詔¶
以劉幹辦成都府路安撫司堂帖下州母辤七年春¶
君至江陵謁湖北帥趙彦仁方且告之曰吾觀星象¶
狄難將作公當訓民練士以守襄漢趙公傾心咨䇿¶
甚悉俄感未疾趙一𠕅挾毉問疾不克起爲治喪且¶
<pb:KR4d0305_SBCK_078-8a>¶
以文哀之屬纊無它語惟曰小子劉其正學直道無¶
&KR0018;吾教劉殊州獨&KR0152;跣護還里以是年七月甲戍得¶
卜用治命葬于所居梅亭之上後七年愽古懼梅亭¶
地淺薄改卜于同里盧墓之原與藏脩先生兆相望¶
亦君志也又爲之銘曰¶
厥氏孰宗唐大支兮厥紹綿綿弗棄基兮厥考荒之¶
&KR0002;有開兮厥生而秀報在兹兮厥旣開之報則　兮¶
厥子是侣君何尤兮¶
　　　　張晞顔墓誌銘¶
漢緜竹張君庶字子晞顔取同邑趙氏慶元丑年秌趙¶
夫人&KR0230;疾毉乆不功十月辛未君以二(子/圯)墀及貳壻¶
<pb:KR4d0305_SBCK_078-8b>¶
如縣之普閠郷柔逺里卜乾山之原&KR0123;曰即死則葬¶
于是以趙祔明日癸酉夫人卒君哭之慟亦卒圯墀¶
以明年後二月壬寅遵治命合葬君夫人俾眉山史¶
子正擇之狀君之行子正端人也其言可信後而漢¶
魏以來墓石不銘人以爲曠禮故圯墀終弗恔也後¶
三十年余自從臣以言事得罪竄在蠻荆圯通守長¶
寜馳書謁銘維張氏逺有丗緒沂公文矩始徙緜竹¶
生成舉賢良方正科贈太師秦國公生五子長澥以¶
累舉恩得官終從事郎監潭州&KR0047;嶽廟其季爲忠獻¶
公君則&KR0047;嶽之孫承事郎四川制置司幹辦公事累¶
贈朝散郎杓之子也妣安人楊氏&KR1928;母安人王氏公¶
<pb:KR4d0305_SBCK_078-9a>¶
蚤自愛重恪守家法爲忠獻所知常誨之曰孝弟忠¶
信學之本不然雖二於文詞無益也又曰讀書當潛¶
心誠意方有得不可虚過光隂又曰冝親良師友求¶
善言敬信力行之忠獻之子宣公亦勉以讀書求友¶
孝弟忠信戒浮虚務重實君𠕅拜而受始公生四年¶
朝散卒祖妣孫夫人年八十君與其兄通判隆州某¶
事重闈盡孝忠獻歸蜀挈隆州東玄君未十五代治¶
宗事法度整整祖妣卒治喪盡禮孫夫人之姪是爲¶
牧齋先生松壽以節行名于蜀天下士可其意者無¶
幾而待君絶異每移書規儆則揭諸坐右日省焉&KR0004;¶
隆州旣以忠獻奏任得官還蜀復召君欲官之會忠¶
<pb:KR4d0305_SBCK_078-9b>¶
獻薨公侍宣公護輤歸長沙留九年宣公闢嶽𪋤書¶
院教授後學嘗讀書遇解釋屬君筆之題曰南軒書¶
&KR0003;君亦記南軒語題曰誠敬心法今手澤皆在宣公¶
將&KR0274;考志推遺澤以及之亦未及而卒紹熈三年宣¶
公之弟兵部尚書枃出鎮襄陽君之二兄故知九隴¶
縣某知龍州某徃省之拉君與俱道遂寜劉文節公¶
將漕下士如飢渴因九隴龍州欲一識君且語之曰¶
忠獻&KR0047;軒之志尚書必成之顧年大折腰非冝盍與¶
之子君曰吾不爲是也誠如公言計當出此他日尚¶
書從容語君則固辤焉曰汝志不可奪其以圯來君¶
歸語不及是教子愈嚴紹熈五年冬尚書申前言益¶
<pb:KR4d0305_SBCK_078-10a>¶
力始遣圯行奏&KR0024;將仕郎今爲奉議郎通判長寜軍¶
次墀後二十七年卒三女長歸蜀郡范澤醇後以通¶
直郎致仕先公五年卒次歸靖共楊伯寅季適孝泉¶
馬傳父後三十年卒孫男六人長曰華凡再舉于禮¶
部次𠋣次鼎臣亦與郷舉次巽臣次𫝊次仔孫女二¶
人曾孫男三人外孫十有二人嗚呼公侯之子孫重¶
珪襲組乃其常分老死韋布或不數見然珪組而頽¶
其家固不&KR0002;韋布而光其世范宣子晉之賢大夫也¶
猶以世禄爲不杇則世之不宣子若者庸何責乎况¶
君禄及而固謝焉非真知義利之分其安能堅志強¶
力&KR0002;是是冝銘銘曰¶
<pb:KR4d0305_SBCK_078-10b>¶
有名公卿有賢父兄生長見聞習安少成匪禄而&KR0073;¶
匪爵而榮于郷爾評于墓爾銘¶
　　　孫仲卿墓誌銘¶
孫氏之先居青社七世祖鐐咸平中主江陵石首簿¶
卒官葬紀山皇華原爲　江陵人至四世羲叜皇¶
任龍圖閣學士太中大夫文安縣開國子累贈金紫¶
光禄大夫甞奉使成都移鎭西川以平晏州夷平溱¶
播平緜茂城瀘南建石泉軍天監忠勞錫之祚嗣蕃¶
衍曼碩繇是孫氏爲荆右族生濤皇任朝奉郎掌廣¶
東府幾冝文字好賢嫉惡爲郷里所&KR0091;語在墓銘則¶
從父弟同判西京國子&KR0101;偉所撰也濤生鈞皇任奉¶
<pb:KR4d0305_SBCK_078-11a>¶
議郎江淮都督府准備差遣以疾請主管崇道觀以¶
歸尋僉書忠州判官未上而卒其愽學篤行語在墓¶
銘則忠簡胡公所撰也取李氏中大夫昕之女熈寕侍¶
御史堯言之孫繼种氏太尉師道之裔孫並贈孺人¶
繼師氏迪功郎古之女君與兄壎皆師出也君諱堪¶
字仲卿少挺特如成人奉議以靖康之變辟地松滋¶
不事産業率爲旁近侵冒君十一歳而孤師夫人泣¶
而誨之曰爾父賫志以没爾兄弟其勤學厲行母墜¶
先訓不然吾永無望矣兄弟&KR0338;&KR0338;承命旣免喪復城¶
西遺址編蘆架葺而居焉旣而田廬皆復其舊每晨¶
昏兄弟帥婦孫問母安否衣眎襖寒食視飢飽咸俾¶
<pb:KR4d0305_SBCK_078-11b>¶
節適内外睦雍無間言辟塾延師以教子諸子之願¶
學者塾之南建書室曰竹齋兄弟從容其間講求古¶
人脩身齊家之學文有師法尤謹於擇交&KR0004;光禄嘗¶
剏義莊於　山之陽以贍宗族之貧者歳乆亦廢君¶
躬畚鍤拾瓦礫銖積寸絫閱數歳歳僅収百斛乃别¶
營泉粟以贍貧者而移此以給先塋之百用涖之以¶
盟約樂景夔章記其事未幾族人有近塋之田爲豪¶
大家所并則倍庚之以給父兄兆域之奉項平甫安¶
丗不妄許可嘗銘師夫人之墓謂夫人與其子不動¶
聲色盡復故業可以愧天下士大夫之忘祖宗中原¶
而不復者士論偉之事兄如事父事無小必禀命而¶
<pb:KR4d0305_SBCK_078-12a>¶
後行兄以嘉定三年卒年五十有八君哭之慟若無¶
意於世者六年君亦五十八忽苦微疾喟然嘆曰吾¶
殆將死乎處分家事無遺以二月丙戍整衣冠而卒¶
吁氣稟之同而數之脩短有適相似者亦異哉君取¶
樂氏故免解進士根之長女端重婉淑族姻&KR0091;之子¶
男四人長炳文巳卒次夢得以後伯氏凡再與郷舉¶
次思義國子&KR0101;發解進士次夢符女二人長適承議¶
郎知靖州永平縣張轄次適郷貢進士髙柟孫男¶
人孫女　人君孤苦持家志念&KR0055;逺振乏賙貧存亡¶
繼絶之義又皆爲人所難光禄帥成都民奉祠僭侈¶
坐貶職左選君訟寃闕下郷&KR0022;流寓解額未復所陳¶
<pb:KR4d0305_SBCK_078-12b>¶
請不𫉬不巳劉文節公分閫日嘗爲上諸朝其勇於¶
孝義率𩔖此諸孤以卒之年六月甲申葬君於皇華¶
原奉議公之墓左屬李&KR0047;公耆壽狀君之行求銘人¶
謂君不𫉬施於有政嗚呼惟孝友于兄弟施于有政¶
是亦爲政而君又何憾乎銘曰¶
孩提而知愛親及長而知敬兄是亦民行之常盡其¶
道而死者幾人君&KR1928;幾其無憾予焉得而無銘¶
　　　處士髙君墓誌銘¶
邵武髙綸過予于靖將屬銘其考君之墓會予&KR0013;命¶
西歸綸追至江陵涕泣而請予謝曰論譔先美以信¶
今貽後子之志善矣自閩而靖自靖而荆子之勞甚¶
<pb:KR4d0305_SBCK_078-13a>¶
矣雖然子之請則䟽子閩我蜀萬里不相及也子之¶
先君子之言之行非予耳目所接而責之以論譔之¶
事而予也愚戇多忤丗所華置而遺之以不朽之託¶
借曰予不敢不可子之心將慮其不可乎明日前潼¶
川路轉運判官李公謹文子遺予書曰綸之請也子¶
能恝然乎予曰郷人之善者好之則予曷敢不可按¶
綸之狀曰先君姓髙諱談字景遂光澤縣璜溪人紹¶
定二年臨汀建泰諸縣盗起弗戢流毒鄰邑諸子請¶
避之先君曰昔楊川子訓問避㓂胡文定公語之曰¶
徃歳盗起燕山則河北關中可避入關則淮南漢南¶
可避今惟二廣寜保其無㓂乎吾惟存心以聽命爾¶
<pb:KR4d0305_SBCK_078-13b>¶
小子識之此格言也今也南去則汀劒西去則盱贑¶
皆爲盗區東去冨沙雖有城壁吾聞官吏例弗我納¶
北去廣信防夫守𨽻利人囊篋指民爲諜數剽殺之¶
舎胡公之言未有它䇿也盗入諸子又請先君曰有¶
廟祐在舎將焉之盗至先君出曰時和歳豊何忍爲¶
此盗曰吏貪暴民無所於訴我爲直之先君曰獨不¶
能撾皷上聞乎何辜乎民而殺之賊怒執諸庭遺之¶
以牛酒不𥼶遺之以錢榖金帛皆不釋先君曰然則¶
將何爲盗曰我欲東破武陽&KR0002;得里之耆老如爾者¶
率是郷子弟吾其濟乎先君曰斯言奚爲至我唾賊¶
大罵雖遇害而里之頼以免於戮予撫卷嘆曰嗚呼¶
<pb:KR4d0305_SBCK_078-14a>¶
是孰爲之桑柔之詩曰捋采其劉瘼此下民其亂曰¶
民之未戻職盗爲㓂夫捋采柔桑使民無所芘是爲¶
盗以㓂民者吏也而民貧賊興則善良實受其害此¶
千載一律胡可以弗誌綸又言曰抑先君之善也弗¶
止是言動必由禮法凡吉㐫慶弔必親誨人以善道¶
有從之遊必因其職分如劭勉焉以是郷人敬而附¶
之其卒以紹定三年二月辛酉年六十有九葬以明¶
年十二月壬申墓在縣之南村朱溪嶺之隂柎于先¶
妣上官氏之墓先妣以嘉定十二年三月庚午卒以¶
十四年九月丙午葬綸兄弟三人綸爲長次宣次改¶
宜之子曰遐孫綸誦其&KR0250;終篇又泣而請曰必子是¶
<pb:KR4d0305_SBCK_078-14b>¶
銘否則無以告于&KR0017;神也乃爲之銘曰¶
民非自暴吏誨之盗亂之旣膴淪及無辜吏容脫遺¶
民靡有&KR0058;因綸之求以識我憂¶
　　　　天台陳子淵墓銘¶
天台陳君之葬章泉趙昌父蕃旣爲誌之其邑人張¶
子益先之於予反也以其孤元老之請屬予爲之銘¶
君之妹之夫曹君仙與子益偕仕于靖亦以爲請¶
君之行治信于郷䣊姻戚&KR0002;此予不敢曰不可銘曰¶
陳氏之先爲閩右族徙台黄巖南山是卜曽祖端臣¶
實生徽言徽言生幾埋光丘園冢子克巳子淵其字¶
藻厲名行道承考志生事死葬謹終如&KR0004;季也弗年¶
<pb:KR4d0305_SBCK_078-15a>¶
恤嫠字孤民困于役子淵曰吁匪長嚚競則疲追胥¶
乃倡義田歳裒其租里閭和之民役用蘇同邑鄭氏¶
作配子淵上承下順人無間言申&KR0346;其子親仁友賢¶
子淵之卒六十二年鄭年如淵而加一焉有子元老¶
實稱宗職顯文㤗定蔪然鼎立女學浮屠次嫁朱㨁¶
墓門有石章泉所勒我銘申之庸銘罔極¶
　　　　知逹州李君墓表¶
故知逹州李君耆壽字南公以紹定三年二月甲子¶
卒于州之路&KR0230;十一月甲子葬于江陵縣之八里龍¶
山原予時遷靖未返不得請役于執事明年&KR0013;命西¶
歸過荆州公之子革之大有大過大壯大隨泣而請¶
<pb:KR4d0305_SBCK_078-15b>¶
曰我先君之葬也前安撫京湖北路别公之傑既爲¶
其銘其竁矣而未有以表諸墓先君之受知于子也¶
不後它人敢惟子請子尚記昔年造公貶秩里居杜¶
門掃&KR0100;而惟予是親公之先所謂桂冠三李者詠於¶
&KR0022;人書諸郡乗公名樓曰英風名室曰瓢樂皆摘諸¶
&KR0022;人之詠而屬予書之西廡有讀書堂則予友張元徳¶
洽所記也公之所志所友葢畧可見予遷靖公有書¶
問道路安否家人懽戚何如如歐相相在之詞予德¶
其誠至于今不忘然則予何敢辤予嘗考公之大節¶
有人所難能者公之嫡母碩人任氏無予撫公如巳¶
子公不知爲王氏出也淳熈九年碩人卒公哀毀骨¶
<pb:KR4d0305_SBCK_078-16a>¶
立父太中公始告之故感涕失聲凡奔走四方者十¶
載紹熈四年乃得之襄陽雁&KR0412;王氏乃以輕軒奉迎¶
族姻從行道路觀者皆爲之泣下侍飬閱二十年先¶
是太中公嘗訪問得之漢中士大夫爲賦漢中行至¶
是賦續漢中行者盈編是雖人子之常分而處倫𩔖¶
之變能盡其道而始𠂻終焉人以爲難其丞郡于[沔-丏+丐]¶
也會金虜闖蜀[沔-丏+丐]守王大才帥師以出公攝州事虜¶
逰&KR0016;距境纔二十里所𨵿外五州流民不下數十萬¶
潰卒满野以青黄紅白巾爲識時出杪掠而師少財¶
竭人心皇(又)聞西和移帑緡數萬入関公旣截借又¶
控于䑓梱貸數萬緍買舟置口以濟流人贏之官舎¶
<pb:KR4d0305_SBCK_078-16b>¶
飯飢贍乏槥死藥疾又爲之斥関候増棧道収潰散¶
集民伍竟内以清明年虜撇梁洋趨大安丁公焴爲¶
利西帥公以議莫會軍將石宣徃援之宣旣卻虜公¶
又還定安集収文書封府庫遣忠義人守金牛而後¶
還[沔-丏+丐]則制梱聶公子&KR0274;又撽公之巴州矣時陳淮李¶
寳陳顯權興弄兵巴山公與統領官呉彦呉大鈞師¶
卒三千以徃諭以逆順之理悉出降公遂卻所部卒¶
與權興等歸制司外示不疑而宻啓制帥請分𨽻諸¶
軍以弭後憂帥不果聽其後興黨張福莫簡殺王人¶
以叛方興之降也遇帥屬竄易功狀攘以歸巳巴守¶
避㓂乗舟公旣招懷乃以州事付守後亦攘爲巳力¶
<pb:KR4d0305_SBCK_078-17a>¶
公皆不言而賞弗及人又以爲難公凡歷四郡始守¶
隆&KR0159;適丁張莫之乱郡當要衝剏山砦嚴保伍謹諜¶
候戢浮言人心以安蓬介於集壁之郊地磽塉合伍¶
縣户口不滿三万餘而下户居三之二况經潰卒蹂¶
&KR1011;瘡痍未瘳物價翔涌米斛爲緡十二公發廩以濟¶
之民旣登麥又增直爲來歲之儲蜀以民賦煩重節¶
少府用度代民一歲之輸旣又増公田以飬士旌孝¶
子以厲俗掩遺骸以厚終民至今德之逹視蓬&KR0002;過¶
之郡計又夥然乆為盗薮鄰郡病之公首以風教為¶
務崇斈校旌孝子戢州兵縣卒假供官以攘民物者¶
州以征官不任事命屬吏篤征十羊九牧公爲罷去¶
<pb:KR4d0305_SBCK_078-17b>¶
以便行旅州境廣袤盗𠋣冨民為囊槖公取其最黠¶
者悉以厚賞禽而寘之理州民嚚於訟有程時叙以¶
廢契誣奪其從子元龜之産者公照知姦罔由是訟¶
息而民&KR0134;於善孰不為州而公所蒞率与事會斯又¶
爲人所難能予嘗評其事以爲事親臨民分雖殊而¶
理則一終風之詩子言而母嚔陟岵之詩母嗟而子¶
思一氣流通此感彼應無它亦誠而巳矣苟誠矣雖¶
襄陽雁&KR0412;曽不崇朝也不誠焉則有隧而相見死而¶
不相服者夫民亦從心誠求之則爾&KR1986;子恫爾傷予¶
慼凡以惠無告威弗弱弭囏恤患無幽枉弗燭也苟¶
無誠求之心則所欲勿聚所惡勿施嘆息愁恨在彼¶
<pb:KR4d0305_SBCK_078-18a>¶
而我無與焉嗚呼公乎其庶幾有聞于此乎公之先¶
居汾之孝義自公之八丗祖彦從五季時爲濮州刺¶
史因家於濮至公之髙祖堯言舉慶曆二年進士爲¶
熈寜御史知&KR0258;以論新法不合謝事徙居江陵由是¶
爲江陵右族曽祖璵仕至通直郎累贈金紫光禄大¶
夫祖昕仕至中奉大夫累贈正議大夫考康年仕至¶
朝請郎累贈太中大夫公四歳以祖父任&KR0024;登仕郎¶
淳熈十六年以銓中選調&KR0101;户部利州大軍倉父卒¶
不行再調澧州司户叅軍嫡母卒又不行亡何庶祖¶
母趙恭人卒以禄不逮飬倦於仕進從朱文公陸文¶
安公受斈有&KR0134;之仕者又調監雅州名山縣茶場再¶
<pb:KR4d0305_SBCK_078-18b>¶
轉爲郪縣丞以舉主䦕陞改官知鄂州蒲圻縣通判¶
鄂州主管台判崇道&KR0026;丁王安人憂服除通判[沔-丏+丐]州¶
知隆慶府蓬州以言者罷貶秩二等起家知逹州積¶
官至朝奉大夫公資孝謹而臨事有大慮其修之家¶
行之官率多可紀旣見於别公所爲銘誌予不復贅¶
獨摘其爲人所難能者而表諸墓¶
重校鶴山大全文集卷之七十九¶
