# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:53.859388
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 100
#+PROPERTY: FILE SB04n0575-101鶴山先生大全文集-文集一百一.
<pb:KR4d0305_SBCK_100-1a>¶
重校鶴山先生大全文集卷之一百一¶
　舉文¶
　　　韓愈不及孟子論¶
凡天下欲爲而不能者其辭厲衛道之君子視天下¶
之小不正孰不欲大其門以受之哉然去聖贒愈逺¶
私智曲學方視古爲有加而巳之才力氣量乃非古¶
聖贒之比則心聲之發徃徃有峻厲而恨其不能者¶
矣嘗觀韓昌&KR0058;荅孟簡一書始終憤世嫉邪&KR0011;非平¶
時雍容徐緩等語&KR0003;者以其不及孟子之辭爲愈之¶
過乎謙吁以愈之身而&KR0099;然自謂韓愈不及之語愈¶
之辭氣亦厲矣彼其意蓋以爲邪&KR0003;之移人今巳甚¶
<pb:KR4d0305_SBCK_100-1b>¶
於孟子之時以堂堂韓愈之賢乃不能如孟子之息¶
邪&KR0003;號呼大呌於語人之際愈誠有不足之恨哉其¶
曰韓愈不及孟子恨之也今夫喜怒哀樂之情未有¶
不自夫辭氣之發者見之然其意亦各有所向也成¶
瞷謂彼丈夫也我丈夫也吾何畏彼哉則是耻其不¶
&KR0002;人也顔淵謂舜何人也予何人也有爲者亦&KR0002;是¶
則是必爲而後巳也韓愈謂彼能是我乃不能是則¶
是欲爲而不能也夫惟欲爲而不能者其憤必&KR0055;天¶
下未有懷不能爲之恨而㤗然帖息於辭氣之表也¶
而况愈當觝排異端之日又非&KR0002;異時慕舜周公之¶
心比也何則自昔異端之病天下莫烈於戰國然孟¶
<pb:KR4d0305_SBCK_100-2a>¶
子以亞聖大才力閑先聖之道貉白圭夷許子直夷¶
之妾婦儀衍羞比管晏又非止禽獸楊墨然當時邪¶
&KR0003;者不得作雖以楊墨之害牢不可破且能康色以¶
受其歸而侏離左袵之未有後世猶賴之非軻之力¶
於排擊也人心正而邪&KR0003;自息公道明而私見不作¶
軻之道蓋有以受之也今也降漢魏而唐緇黄之徒¶
風天下而惟巳之從其爲害又慘於孟子之時而愈¶
乃以一世山斗顧乃不能如孟子之所以受正人心¶
之責則以愈視軻愈當少降哉愈也學術所宗惟孟¶
氏一人而其言亦曰愈嘗推尊孟子平時推尊者乃¶
使異端小道屏息而不敢肆今非惟不能息而又甚¶
<pb:KR4d0305_SBCK_100-2b>¶
焉含憤扼腕冝其託諸孟簡&KR0099;嘆其遺恨也異時杏壇¶
之語人循循然應對進退紆徐和緩宛然有温厚之意¶
而今也愈之一書峻厲激發一則曰韓愈二則曰韓愈¶
且凛然於辭氣之表而不及孟子等語所以致其不&KR0002;¶
人之恨者亦&KR0055;矣雖然愈恨其不及孟子其意不爲不¶
切而夷攷其論議則愈與孟子固自有不容及者孟子¶
謂性本善也愈則品而爲三孟子謂墨亂孔也愈則合¶
而爲一孟子謂堯舜不徧愛而愈則有同仁之&KR0003;孟子¶
言必稱堯舜而愈則有易伯之論異時趑趄光範之門¶
又&KR0804;顔於孟子之藐大人辭萬鍾者甞使愈充其觝排¶
攘斥之功以進於孟子純全之地則軻得其傳矣¶
<pb:KR4d0305_SBCK_100-3a>¶
　　　　唐文爲一王法論¶
任斯道之託以統天下之異則不可無以尊其權天¶
下惟一王之法最足以一天下之趨向彼其慶賞刑¶
威之用於天下而天下莫與之抗者以其法之所存¶
故也君子任斯道於一身以正天下之不正裁節矯¶
揉而不使之差跌於吾規矩準繩之所不能制則一¶
王之法豈獨有天下者司之而斯文獨無之哉聖人¶
不作學者無歸往之地重之以八代之衰而道䘮文¶
敝後生曲學之於文僅如偏方小伯各主一隅而不¶
覩王者之大全或主於王楊或主於燕許非無其主¶
也然特宗於伯爾有韓子者作大開其門以受天下¶
<pb:KR4d0305_SBCK_100-3b>¶
之歸反刓剗僞堂堂然特立一王之法則雖天下之¶
小不正者不於王將誰歸史臣以唐文爲一王法而¶
歸之韓愈之倡是法也惟韓愈足以當之天下莫不¶
有所主江海能爲百谷主也而後百川歸之太山能¶
爲羣嶽主也而後羣目仰之天下之分自敵巳以上¶
毫髮不可妄踰而况於道之所統其去取予奪可無¶
王法以裁正之乎孔孟一窶人爾魯史記一書孔子¶
何爲傲然立一王之法以刑賞天下之諸侯而當時¶
謂之素王七篇之書孟子胡爲司距放之權而天¶
下亦謂爲亞聖孔子豈不知華衮鈇&KR0207;施之列國¶
則爲&KR0427;而禹周公執天下之&KR0020;孟子亦豈不知與巳¶
<pb:KR4d0305_SBCK_100-4a>¶
大相遼絶乎書以載道文以經世以言語代賞罰筆¶
舌代鞭朴其所立之法雖儼然南靣之尊有不能與¶
之争衡者然後知一王之法吾孔孟立之以垂世乆¶
矣非用空言而徒爲記載也不幸聖人没而王法絶¶
火於&KR0087;黃老於漢佛於&KR0051;宋齊梁之間間有文人才¶
士以主持斯文攘臂鼓吻以自立其&KR0003;然目離騷爲¶
奴婢指屈宋爲衙官罵宋玉爲罪人呼阮籍爲俗吏¶
其摽立氣&KR0020;則有之矣而王法則吾不知也有唐之¶
興絺章繪句尚存江左之失未宗燕許如翠微宫之¶
頌啓母碣之銘洛寶書之頌周受命之頌皆迎合揣¶
摩之文也未得王楊則韓休之薄滋味張九齡之窘¶
<pb:KR4d0305_SBCK_100-4b>¶
邊幅王勃之多玷缺許景先之乏風骨皆未能粹然¶
一岀於正也是何也主王楊之伯主燕許之宗則蕞¶
爾之國不足以一天下之異也有昌&KR0058;韓愈者出刋¶
落陳言執六經之文以䋲削天下之不吾合者原道¶
一書汪洋大肆佛骨一表生意凜凜正聲勁氣巍然¶
三代令王之法且遜之其始也王楊爲之伯天下安¶
其伯而不敢辤以爲文章之法出於王楊也及其乆¶
也燕許爲之宗則天下宗其文而不敢異以爲文章¶
之法出於燕許也最后愈之爲文法度勁正迫近盤¶
誥宛然有王者之法下視燕許諸人直猶淺陋之曹&KR1912;¶
皆大國之一方爾則凢天下之爲文者誰敢不北靣¶
<pb:KR4d0305_SBCK_100-5a>¶
厥角以聽王法之于奪哉雖然天下之習沉涵浸漬¶
之乆則其弊非一朝之可革變齊僅可以至魯變魯¶
僅可以至道以聖人之才量豈不能直變一齊而且¶
革之以漸焉况唐之文敝漸靡&KR0051;宋之餘習自正觀¶
后王師旦黜張昌齡裴盧駱賔王等輩雖太宗髙宗¶
主之而斯文之弊且不能盡革使文章之變非燕許¶
諸人爲之先則一韓愈豈能以一髪挽千鈞哉雖然¶
立一王之法以裁大下之異習此上之人爲之愈何¶
與焉大暦正元徒事姑息而元和長慶戾吾道尤甚¶
焉立唐文章之王法不出於時君而出於愈愈亦甚¶
不得巳也雖然史臣之&KR0003;雖論愈也亦規唐也¶
<pb:KR4d0305_SBCK_100-5b>¶
¶
重校鶴山先生大全集一百一¶
