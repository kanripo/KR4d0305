# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:52.261509
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 67
#+PROPERTY: FILE SB04n0575-068鶴山先生大全文集-文集六十八.
<pb:KR4d0305_SBCK_067-1a>¶
重校鶴山先生大全文集卷之六十八¶
　啓¶
　　荅靖州士人生日¶
抱五三六經之傳少嘗有志閱四十九年之序乆乃¶
知非矧以戮餘藐然遠屏莫省我辰之安在有慙皇¶
覽之揆初敢圖善頌之詞猶記載生之日老冉冉兮¶
將至拊事憂傷芳菲菲其彌章絜兹報稱¶
　　荅衆官致禮者¶
(云云同前至)揆初而某官㑹靣雖新知心維舊託殷¶
勤於醴幣申繾綣於歌詩爛其鼂采之貽重此蓼莪¶
之感老冉兮將至(云云同前)¶
<pb:KR4d0305_SBCK_067-1b>¶
　　海荅生日惠詩¶
民莫不穀感蓼莪欲報之恩天之方懠増常棣孔懷¶
之戚揆辰安在傷巳于罹况内奰之相仍紛遐憂其¶
未憖有來善頌垂記初生郤之郤之不恭受之受之¶
何義五十不足畏巳莫贖往愆一言可以行之尚徼¶
終誨¶
　　生日謝人惠詩詞¶
小人不知紀秊閱五盈而加一賢者樂告善道記六¶
物之有初載惟乆放之餘倐邁始衰之歳任重而道¶
益逺齒長而學不加顧相喣而相濡不以規而以頌¶
日居月諸胡能有定雖行止之未期夙興夜寐無忝¶
<pb:KR4d0305_SBCK_067-2a>¶
所生誓始終之知勉¶
　　　又謝守倅¶
我生之初尚無爲慨中身之寡遂詞人之賦麗以則¶
曾下體之不遺荷賜加隆拊躬知恧伏念某少亦有¶
志長而多難矧惟乆廢之餘倐邁始衰(云云)¶
　　　生日謝守倅以下惠詩詞¶
止離騷之國三閱流年誦皇覽之篇四驚初度於焉¶
信處豈不懷歸&KR0055;虞罪&KR0328;之靡夷復念劬勞之罔極¶
有來善頌垂賁孤蹤爛其朝采之貽記此門弧之始¶
今朝五十&KR0004;過二正哦蘇子之詩明年半百又加三¶
徒重白公之嘆更期終誨益厲後圖¶
<pb:KR4d0305_SBCK_067-2b>¶
　　　荅靖州時官士人惠生日啓¶
百年強半叶黄州再閠之時五十加三起白傳懷歸¶
之詠豈但父兮母兮之感寜忘國爾公爾之憂報稱¶
未能省循莫措曾謂始生之旦驟蒙善頌之辭疑甲¶
子之紀年問庚寅之初度羊牛下括雖見思行役之¶
無期鴻鴈于飛正興念劬勞之安宅願言終誨益厲¶
後圗¶
　　　荅靖州范倅(中)啓¶
恭審上最一同升華半刺雲霏霏其承宇尚懷辰溆¶
之遊山靡靡以旁圍又遡黔沅而上滌龜肇始環雉¶
生光伏惟某官迪德静䖍秉心端亮鐘武夷之間氣¶
<pb:KR4d0305_SBCK_067-3a>¶
擅唐杜之名宗割雞焉用牛刀洊聽絃歌之奏别駕¶
以展驥足平分明月之輝厚爲資望之儲爰啓清華¶
之武某猥繇䟽戇自取囚拘地寒未脫於曩愆天幸¶
𫉬依於初政左圖右史雖安土以無求上雨旁風知¶
芘身之有所¶
　　　生日荅衛沅州(漑)啓¶
七年遠屏尚嗟天意之方懠六物不靈莫省我辰之¶
安在正切垂弧之感忽驚(連錦/之貽)某官氣粹而質¶
明才周而行敏湑葉裳裳之方沃棣華鄂鄂之交¶
輝屬剖符銅竹之新念投分金蘭之舊乆居遐裔¶
實在鄰封兎爰而雉離罦奚爾生之適際雞棲而牛¶
<pb:KR4d0305_SBCK_067-3b>¶
下括獨此役之無期乃因揆度之初特寓懷人之意¶
而某循涯弗稱拜施徒慙却之却之不恭受之受之¶
何義誦屈子沅歌之四喜挹餘芳賦衛公淇奥之三¶
敢期終誨¶
　　　復元官職宫觀謝宰執啓¶
東朝介壽式頒慶渥之新北闕䟽榮盡復郎階之舊¶
仍通班於書殿併賦禄於殊庭拜命便蕃拊躬震悸¶
伏念某賦姿庸下渉蓺淺蕪毎惟言語侍從之臣冝¶
效獻納論思之益而才䟽不足以濟時用識闇不足¶
以周事情况有采薪之憂莫施撗草之報尚頼明良¶
之同德曲垂㴠覆之異恩奚下愚之不移致衆毀之¶
<pb:KR4d0305_SBCK_067-4a>¶
交至削官三列竄迹五谿正使長流夜郎亦自貽於¶
伊阻惟懼溘先朝露將永棄於明時不知歳月之屢¶
遷忽訝寵靈之狎至盡復青氊之舊以増晝錦之光¶
併以眞祠示之假寵豈但超流於近比亦將度越於¶
前聞有隕自天孰爲之地兹蓋伏遇某官迪德仁厚¶
秉猷碩膚將令四海奠枕于京故恥一夫不&KR0013;其澤¶
靡憚陳前之屢載新錫命之三遂使孤蹤盡蠲宿慝¶
某敢不敬修其可願增益所不能大罪旣極厥&KR0499;爲¶
原情而矜宥無常職以賜於上復竊禄以還歸疇報¶
洪私誓堅素守¶
　　　荅虞卭州(方簡)定婚¶
<pb:KR4d0305_SBCK_067-4b>¶
顯顯太王之昭素推名閥遼遼畢萬之後自愧衰宗¶
使&KR0093;蘿之好益稠抑草木之味相似共惟令姪判院¶
學士才姿端厚業履粹明夙稱東床坦腹之賢偶&KR0018;¶
&KR0047;澗采蘋之託是用子同産之子以承宗継禰之宗¶
甫偕鳴鳯之占首辱委禽之賜求援援矣旣乆辱於¶
&KR0055;知使女女焉用不嫌於非耦¶
　　　荅楊廣安(約)定婚¶
夫婦所生&KR0002;而人不以妄許婚姻之故不我宿奚其¶
適歸旣先行李之來敢後投𤓰之報共惟某官夙以¶
風&KR0105;著于月評祗厥父事懼傷考心思爾舊姻肆求¶
新特念兩家生子固相從於童丱之時而二人同心¶
<pb:KR4d0305_SBCK_067-5a>¶
又有岀於聲利之表特屈階庭之玉樹俯詢家室之¶
季蘭所謂有是舅有是甥固安敢必&KR0002;曰無失親無¶
失故則尚庶幾扳附之誠敷棻&KR0154;旣¶
　　　荅馮叙州(&KR0022;作)謝武侯廟碑啓¶
孔明五月渡瀘著忠勞於&KR0526;道景燿四年立廟限禮¶
秩於[沔-丏+丐]陽雖後來祀典之滋章而故國叢祠之乆茀¶
不有浚明之識孰崇開濟之勲伏惟某官爲時碩儒¶
輩古循吏&KR0099;卧龍之遺烈拊麗牲之断碑自肇祀於¶
壬辰已三周於甲子扶輿磅礡鬱積之气實鍾是人¶
昭明焄蒿悽愴之精如在其上乃祟祠宇以宴神娱¶
不鄙謂予盍書成事某適濫分於梱&KR0009;𫉬祗謁於廟¶
<pb:KR4d0305_SBCK_067-5b>¶
垣銘錦江玉壘之甘棠悵莫追於裴相詠黛色霜皮¶
之古栢徒有感於杜陵姑慿不腆之詞敬拜先施之¶
辱¶
　　　瀘州到任謝宰執啓¶
王三錫命誤新渥於松階國十爲連忝舊卦於梓部¶
莫俞㢲櫝敢後寅車某才不適時學惟事道際遇兩¶
朝之乆踐揚三紀之間爲詩遺王名曰鴟鴞孰知周¶
公救亂之志取彼譖人投𢌿&KR0600;虎惟識孟子傷讒之¶
心尚慿髙廟之神靈更賴天王之明聖反湘纍之&KR0004;¶
服釋楚縶之&KR0047;冠訖俾生還誓言死報矧又授鉞於¶
赤甲白鹽之下予麾於玉堂金壁之間猶未厭於宸¶
<pb:KR4d0305_SBCK_067-6a>¶
心復洊頒於閫&KR0009;地連巴益分四千石虎竹之符江¶
接䍧渝理十六載龜琴之夣維時多故歴變方新民¶
夷有侏儒獿雜之難齊郡國有赤子龍蛇之未定而¶
民力張弓之莫㢮邊氛煽燎之方&KR0045;豈惟鵜在梁之¶
羞抑亦蚉&KR0018;山之懼厥爲忝冒實出㑹逢兹蓋伏惟¶
某官慮周四方澤&KR0013;萬有耻一夫之弗獲惟四事之¶
仰思不棄遐蹤致叨隆委某敢不仰依覆燾勉策疲¶
駑種落旁來諭以國家之威信封疆謹固庶幾生聚¶
之厎寜¶
　　　荅生日啓¶
九十五年爲五章巳嘆三章之云邁三百六旬有六¶
<pb:KR4d0305_SBCK_067-6b>¶
日又逢當日之始生念蓼莪顧我復我之恩重皇覽¶
錫予名予之感敢圖善頌垂賁衰齡雖人情之相㳂¶
稽古&KR0105;而弗恊蓋稱壽固存於𡺳魯而記生實肇於¶
隋唐凢見諸先正之文未有&KR0002;中興之夥杜蘇所賦¶
惟施同氣之親京檜以來直作歛財之具甚者貨利¶
相覿而禮亂上下交征而國危以前丗之事觀之則¶
今日之受非也敢因來教併誦舊聞¶
　　　賀鄭丞相(清之)¶
出命九重登庸二府崇甘盤之舊學著調鼎之新功¶
方兹地節親政之年赫然天章責治之意丕平所感¶
端命維休竊觀易道之微無如時義之大玩理於㑹¶
<pb:KR4d0305_SBCK_067-7a>¶
通之分沈幾於變化之神方處時之未然寜藏器以¶
有待故乾在下則潜龍勿用屯其膏則乗馬班如或¶
需于郊或需于沙或賁其須或賁其趾或且安於坎¶
坎或退守於謙謙脱事㑹之方來豈幾微之可失故¶
坤之三以時而發復之四惟道是從解旣得中著有¶
往夙吉之戒益雖居下實利用大作之時井而汔至¶
有羸瓶之凶豫而勿疑爲盍簮之得嘗原天地之運¶
化以驗古今之屈伸何示人之昭昭而聽我之藐藐¶
蓋狃於患失者闇大體而安於小成者乏逺圖敢因¶
師友之舊聞仰贊朝廷之先務竊惟仁哲親政之始¶
實踵章宣稱制之餘皆靜觀者十年而奮發於一日¶
<pb:KR4d0305_SBCK_067-7b>¶
然而或以厲精爲一代之興辟或以踵誤生百年之¶
厲階乃知聽断之&KR0004;實係安危之判矧一二日萬幾¶
之遝至乃四十年大柄之倒持士習於放利皇恤其¶
他俗怵於積威不知有上典章浸泯廉恥蔑聞不及¶
今解弦而速更將自後噬齊而無及擬效㳙塵之報¶
敢修固陋之辭且三省有造令出令之殊自王蔡檀¶
朝以後重在都司而三省之属不能制其可否二府¶
有同班合班之異自𥘿韓專國以來惡人異巳而二¶
府之事未嘗更相是非尚書特奉命之司胡爲有先¶
行之筆都堂爲聚議之所何者開略入之端臺諌耳¶
目之官但見書名於&KR0083;尾給舎喉舌之&KR0009;未聞駮正¶
<pb:KR4d0305_SBCK_067-8a>¶
於詞頭於是有韓盧之嘲有時&KR0013;伍百之謗又其甚¶
者請終言之翰苑受命于禁中棭垣代言于閤下今¶
或先數旬而呈藁斷無楊大年因三壤而求歸或後¶
累月而草詞亦非劉原父以九制而&KR0013;遇凢曰論思¶
之彦例蒙獻納之譏目善𩔖爲好名指直言爲歸過¶
於是禁庭宣召經幄留身二史直前百官輪對帥守¶
監司之陛奏臣民庶士之匭封例日具文習成結舌¶
火旣然而強&KR0230;疾巳劇而忌毉俾躬處休莫肯念亂¶
河北列二十四郡獨無忠臣雲南喪數十萬師反以¶
捷至奚暇爲事君安社稷之慮大抵皆全軀保妻子¶
之臣幸積曀之劃劙(力支切解/也分割也)值大明之臨照剥之¶
<pb:KR4d0305_SBCK_067-8b>¶
無咎一陽乆處於五隂之間剛長乃窮一隂冝决於¶
五陽之末於皇盛舉允屬通儒恭惟某官精識足以¶
慮微訏謨足以經逺有嘉謀而告于内尚周臣良顯¶
之風持衆羙以效之君得唐相彌縫之用雖光塵之¶
外合而冰蘗之獨持自建學於中興旣閱年之九十¶
豈無大科異等由此而致通顯亦有文人才士隨丗¶
以就功名然而章章乎正大之情卓卓乎廉隅之行¶
揆以親見夐乎前聞是膺一德之求絶出群臣之右¶
當軸處中曽幾何日拔姦扶善巳若而人子儀徹樂¶
&KR0058;榦减騶莫匪精忠之觀感承宗削地韓弘討賊咸¶
欽處分之得冝某尚陳狂瞽之言仰賛聖明之政公¶
<pb:KR4d0305_SBCK_067-9a>¶
卿幸得遭遇不勝王陽長䇿之憂經制有所持循&KR0060;¶
陳賈𫝊太息之請以是知我罪我惟公進之退之¶
　　　荅生日(丙申)¶
衡殷斗魁枕參方前杓之建未牛奮角箕張口正生¶
物之當辰不自我之後先宜招人之謗譽名雖濫得¶
責亦相隨閱寒暑&KR0138;一周渉水陸二萬里投𢌿虎而¶
虎不食方將勞歸士於東山問于鵩而鵩不言忽又¶
圖爾居於南土譬舟流之不知届如行邁之靡所臻¶
有來善頌之辭爰記始生之日期以萬有千歳之壽¶
忘其五十九年之非豈不懷歸實迷途其未逺於焉¶
信𪧐聊假日以銷憂所望乆要更垂終誨¶
<pb:KR4d0305_SBCK_067-9b>¶
　　　回生日啓　得之嘉定府教授張鞏¶
無所聞知起四十頭顱之嘆有來頌禱抉五千文字¶
之胷荷&KR0424;味之相投&KR0013;光華而下飾某官淡交如水¶
髙義薄雲爰矜末路之蹤偶及載生之旦其風肆好¶
亹亹真情承筐是將渠渠厚意撫微躬而増惕拜大¶
况之稠重揆余初度而錫余嘉名正懼所生之忝俾¶
尔戩穀而降尔遐福敢當告祝之詞¶
　　　囬諸公生日啓同上¶
分竹峨隂慙乏朞年之化垂弧門左𥬇虚三紀之移¶
旣占紫氣之臨復枉清風之頌擲金寵甚報&KR0380;缺然¶
繄雅睠之弗遺撫&KR0055;悰而知荷將所學也乃以願於¶
<pb:KR4d0305_SBCK_067-10a>¶
乆生受言藏之其敢墮於大况¶
重校鶴山先生大全文集卷之六十八¶
<pb:KR4d0305_SBCK_067-10b>¶
<pb:KR4d0305_SBCK_067-10b>¶
