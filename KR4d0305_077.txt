# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:52.737916
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 77
#+PROPERTY: FILE SB04n0575-078鶴山先生大全文集-文集七十八.
<pb:KR4d0305_SBCK_077-1a>¶
重校鶴山先生大全文集卷之七十八¶
　　　　　　　　　　　　　渠陽集卷之十八¶
　墓誌銘¶
　　　　朝奉大夫府卿四川緫領財賦絫贈通¶
　　　　奉大夫李公墓誌銘¶
自中興多故師不解申者十有四年指權宜一切之¶
征爲經常不易之費百秊閒士大夫由之不知視爲¶
當然知之矣又從而旁縁吮剥詭取隂奪者此皆無¶
以議爲或知恤之莫知所以救者什嘗四五知救之¶
而不能慮終知敝不永厥德什亦二三或母問弗克¶
惟旣厥心寛一分則有一分之益此什不一焉若夫¶
<pb:KR4d0305_SBCK_077-1b>¶
受任之臣以是心求之憂民之君以是心應之未嘗¶
有精神㑹聚之素而問辯逆復如父詔子承友疑師¶
誨誠意實徳爛然簡冊則信所謂千載一合此合以¶
天也淳熈三年七月辛未廷臣上䟽曰臣竊見四川¶
緫領財賦所歳支軍粮爲石百五十有餘萬營甲歳¶
租與貿易利州諸處夏秋稅斛者凡十九萬其百三¶
十萬水運七十和糴六十量産之薄厚而制其數馬¶
名曰和糴實科糴也上三等户饒於貲用自輸自請¶
雖少損猶可支下二等户勢必付之攬納之家本錢¶
旣不可請姑逭責可耳請下緫領所蠲四五等所科¶
之數而官自収糴或止増水運以𥙷元數詔范成大¶
<pb:KR4d0305_SBCK_077-2a>¶
同李蘩疾速相度聞奏時范公制置四川李公巳𬒳¶
命緫餉尚留漢中也李公奏謂今九州和糴以二十¶
四萬敷上三等户三十六萬石敷下二等户若官司¶
自糴下户之所糴者而加之水運則増費二百八十¶
八萬緡此何從出俟臣到官詢究乃議施行願假數¶
月之期永除五十年之病夫未知君之信否而慨然¶
以是自任矣迨領餉事即上䟽略曰六十萬石米若¶
從官糴石増一千多至四千歳約百萬緡第緫領所¶
財賦巳經宣撫使虞乆文覈實歳入有常未易増費¶
臣爲　陛下畢誠竭慮但於經費之中斟酌損益不¶
湏朝廷降度僧牒不用宣司摏積錢不動緫所歳計¶
<pb:KR4d0305_SBCK_077-2b>¶
自可變科糴爲官糴貴賤視時不虧毫忽之價出納¶
視量不取圭撮之贏使軍不乏興民不加賦敢掇其¶
大者十一條以獻一謂自古軍粮必隨地産今利閬¶
興洋與關外四州米麥之産多寡不侔今當隨土之¶
冝以充軍食二請州縣分掌糴夲官侵欺移用者以¶
三尺從事三請措置糴買官得自舉辟四五貟四請¶
依已出命免収頭子勘合錢五請通判知縣以糴買¶
能否議賞罰六許民户賷粮凖納賦役七請聽臣不¶
時委官徃州縣盤量八謂欲於上户勸糴令民自量¶
自槩自輸之倉以防多取之弊九謂官糴斷可乆行¶
遇有調發或未免暫科事巳而復敢先事而言十謂¶
<pb:KR4d0305_SBCK_077-3a>¶
仍舊以元價和買利路諸州稅斛十一謂緫領所與¶
宣撫司平牒徃來其職事則諸司不得與願專責任¶
以塞浮論詔以六條問公且令成大同共詳度至是¶
孝廟猶未以剸屬公也公奏此臣所緫財計制司不¶
得而盡知又畫一以聞詔問未見比民間和糴有無¶
増價公奏天時有豐凶物價有貴賤隨冝損益難以¶
豫計詔問若増本錢約度㡬何歳於何取撥公又奏不¶
可豫計且如利閬州以髙價糴商米而關外以小價¶
科民粮𥙿此商而困彼農行之三四十年不知通變臣今¶
於關外隨冝収糴比未視事巳减本錢近十萬緡而¶
糴買通快利閬州米價臣亦隨冝髙下使之適中減¶
<pb:KR4d0305_SBCK_077-3b>¶
省亦十餘萬而米商源源不絶每事如此則歳幹百¶
餘萬不爲甚難詔問不通水運州軍無人般販去處¶
合就甚處糴買如何般運公奏謂如關外四州毎歳¶
共糴粮十三萬餘石有水運及商販則價直稍下無¶
運無販則増陸費今二十三倉巳糴十八萬石矣皆¶
無般運之勞詔問人户自量自槩自輸之倉寕無欺¶
弊公奏雖未保無弊與其官自量槩而肆其虐取也¶
詔問以米麥隨冝雜支及令民户以稅役準納粮米¶
有無未便公奏謂巳移文范成大見謂可行時范公¶
惑於浮言謂公奏先上則同共詳度之命無可施行公¶
遄露厎裏以告于范乆之范亦舎然信服連名復¶
<pb:KR4d0305_SBCK_077-4a>¶
命卒無以易公也俄又詔四川和糴且照年例施行¶
不得輕昜更改止將其間敝事革去别聽朝廷指揮¶
至是則孝廟之疑猶未釋也公又三請朝廷不能¶
奪詔淳熈四年分權免一年明年再請又詔免一年¶
葢廷臣始爲下二等請而公併蠲五等至六十萬石¶
且始言費二百余萬曁領事究實則費半之故上下¶
疑信乆而末决時度支郎中周公嗣武𬒳命與公計¶
度蜀賦公請併付嗣武審覈嗣武尋亦是公獨謂遣¶
官勸糴及民賦凖粮通判知縣以能官展減磨勘是¶
三者未便詔又下公公曰大者巳行則小者姑可置¶
惟糴買官請五得三必固以請上又從之葢自淳熈¶
<pb:KR4d0305_SBCK_077-4b>¶
三年之秋九月迨五年三月僅一年有半而奏聞凡¶
十有三上尚書一與同列徃返七璽封下尚書可其¶
奏八訖如𥘉議克底成績嗚呼其難哉習坎有孚維¶
心亨彖釋之曰維心亨乃以剛中也以孝廟之聖¶
主於上范公之賢議於下猶以浮言異論始疑於終¶
信非公剛實在中其能行尚而徃功乎民旣樂與官爲¶
市牛車檐負千里不絶會歳大稔父老以爲三十年¶
米價不若是之賤梁洋間繪象祠公飲食必祝縉紳¶
大夫士采民謡以獻無慮百篇而資政殿學士黄公¶
裳所賦漢中行罷糴行二章尤爲卓絶四年五月丙午¶
宰執進呈范成大奏關外麥熟倍於常年蓋由去歳¶
<pb:KR4d0305_SBCK_077-5a>¶
罷糴一年民力稍紓得以從事耕作上曰免和糴一¶
年民間便巳如此乃知民力不可以重困也王淮等¶
奏云去歳止免關外今從李蘩之請盡免蜀口和糴¶
爲恵尤廣乃自倉部遷太府少卿及范公召還止首¶
問可保其乆行否范曰蘩以身任此事臣以身保蘩¶
上大恱曰是大不可得李蘩也其後如鹽如酒及和¶
買布公方欲次第奏蠲以盡除民害㑹以疾告老而¶
卒詔謂措置和糴能寛民力特與遺表恩澤一人洪¶
惟孝宗皇帝在位二十八年動遵憲法裁抑恩賞¶
上自中宫以及妃嬪戚里宗室内侍潜邸雖親昵當¶
得之恩皆從减損至於遺表恩澤之法雖寺監長則¶
<pb:KR4d0305_SBCK_077-5b>¶
亦復削去今於公乃無所吝若此某生未及月而公¶
卒及長從父兄習聞公行治又與父兄皆獲交于公之¶
子璟瑀嘗以公罷糴本末俾識篇端未幾又以書¶
來曰先大夫之葬旣五十年而未之銘雖墓之有銘¶
非古也而舎是無以乆其傳子爲我書之按狀則仁¶
言善政有不可勝紀而大要則誠求故中剛中故亨¶
乃撮其要者而誌之曰公字清叔系出趙郡趙郡始¶
於秦司徒曇曇生璣璣生牧牧相趙因家焉牧之孫¶
曰左車左車之曽孫曰秉徙頴川秉之六丗孫就徙¶
江夏秉之七丗孫頡徙南鄭頡生郃郃生固皆漢三¶
公絲是李氏爲蜀望曽大父平大父講贈承事郎父¶
<pb:KR4d0305_SBCK_077-6a>¶
輙以公陞朝贈朝奉郎母金氏贈太冝人承事生¶
二子朝奉爲次蚤有志節嘗㳺秦客太梁浮淮泗江¶
浙道荆楚所交皆一時名流晚益貧公未冠以詞賦再¶
舉于郷㝷以春秋首選擢紹興十八年進士第授左¶
迪功郎卭州安仁縣主簿石泉軍教授用薦者改左¶
宣教郎丁母憂服除知眉山縣簽書隆州軍事判官¶
轉運司檄兼權通判彭州制置司檄兼權綿州及解州¶
事㑹通判闕又攝事改攝通判卭州權發遣永康軍¶
利州成都府路提點刑獄勑差充四川類省試院考¶
試官權本路轉運司事權主管四川茶馬知興元府¶
主管利州東路安撫司公事除倉部貟外郎緫領四¶
<pb:KR4d0305_SBCK_077-6b>¶
川財賦軍馬錢粮陞郎中除太府少卿遷卿未受¶
命致其仕積官至朝奉大夫以長子璟陞朝贈朝請¶
大夫以仲子瑀累贈至通議大夫始仕安仁會朝廷¶
行經界法命鄭克使蜀公受檄行視諸邑區劃平允¶
人巳覘公器識石泉學校不葺公白郡廣贍飬之田¶
請于朝増薦送之目眉山號不易治曰此不可以力¶
操也具爲科條能使百姓知孝悌忠信故自愛重而¶
耻犯法州承虚額而取之縣縣無從出州以常賦愆¶
期告于制置司皆母敢自白公力陳虚額之弊帥府¶
是之不復詰又嘗奏記制置使汪公應辰其略曰今¶
劔北諸州千里蕭然乆而不卹必爲盗賊徃年有納¶
<pb:KR4d0305_SBCK_077-7a>¶
粟度僧與夫田契等錢詔别貯于餉所不下數千萬¶
今捐其什二三凡調夫之地皆除稅一年數州之民庶¶
其少瘳乎四路故輸絹于利沔大安諸郡凡費六千¶
而關外諸軍得絹僅鬻半直公白制置使盍令民各¶
輸正色估錢之半疋不過五千而給軍亦如之軍民¶
必謂兩便時頭子勘合錢皆増舊數公控于諸司大¶
畧謂頭子錢昔者貫取五錢其後累増至四十三近¶
又創増十三勘合錢昔者一鈔及石貫匹兩取三十¶
錢近又貫取二十今以萬緡爲率分爲千鈔頭子加¶
百三十緡勘合加二百緡四蜀之廣一歳之中錢之¶
出入不知其幾也以萬緡討之毎一岀入輒取三百¶
<pb:KR4d0305_SBCK_077-7b>¶
三十緡四川錢物共以五千萬緡計則是二者當得¶
百六十五萬矣朝廷勤卹民隱下有司除去虚額以¶
三百萬緡對减除放詔令數下丁寕懇惻二年于兹¶
有司商確僅有成議夫以三百萬緡分爲數年對减¶
虚額是毎年所放不滿百萬其艱澀如是議者乃復¶
設術隂取元年添頭子二年添勘合一歳之中比所¶
減虚額之數不知幾倍而人莫之悟爲此說者盗臣¶
之不如也公不惟職思其憂蓋以斯民休戚自任於¶
此數事亦可畧見攝通判彭州纔閱月償宿逋五萬¶
緡有竒彭之民旣輸米于州石五千又移輸威茂州¶
石不下十二三千乾道二年緫餉者復支移四千九¶
<pb:KR4d0305_SBCK_077-8a>¶
百餘石以餉綿州之屯石亦十千公言之制置使謂¶
彭民安能勝此三役繇是期㑹稍寛曁公緫蜀賦乃¶
爲奏請蠲左綿之輸公在綿㑹歳祲請于諸司檢放¶
振卹諸司不能奪聽免四五等户而期㑹滋急公謂¶
常平免役令義倉榖專充賑給不得他用遇災傷給¶
散行訖聞奏公乃如令减價出糶以價錢貸下戸仍¶
代輸秋稅庶勿誤贍軍且奏且行又聽民以茅秸昜¶
米備粥溢楮衣親衣食之所活十萬人時緫領所猶¶
取糴於綿公力陳不可又爲畫𥙷糴之䇿餉使行之¶
米價頓平議者始以好名譏之迨明年歳在戊子卭¶
蜀彭漢及成都間盗賊蠭起而緜獨按堵然後知公¶
<pb:KR4d0305_SBCK_077-8b>¶
之見逺矣卭亂未弭宣撫司令詰盗故公謂始於諸¶
縣租稅趣辦大額𥘉以八十萬緡爲額其後至起九¶
十七八萬故民窮盗起不謀同時議者不過發廪勸¶
分然義倉二萬餘石爲軍儲之外僅六千餘且六縣¶
之口二十萬計其何以給之况民産業薄雖勸分貸¶
種所出無幾此必上司於糴本實額内除十四五萬以¶
免借稅之害於折估實額内除六七萬以免那錢之¶
害則百姓樂生雖驅之不爲盗又論卭之患三一¶
曰州所欠緫領所十萬緡蹙新以償舊其患無窮二¶
曰豫借民稅多至十萬三曰今歳終尚負十餘萬則¶
八十萬之額且不能趂此非假以數萬而責其後償¶
<pb:KR4d0305_SBCK_077-9a>¶
不可也凡皆利病之至切者卭之浦江鹽井歳欠百¶
三十餘萬徃者都轉運司榷之以制低昻課有定入¶
民不知也自郡守増歳課歸井于州以資少府私用¶
而民始病公併請于宣撫司更法平賈亦省刑息盗¶
之一端也厥後公緫蜀賦遣官覈其事日輸不過六¶
十檐檐爲六十斤價十有四千凡減鹽十萬八千餘¶
斤爲緡錢七萬五千牢盆之精與隆簡無異緫所自¶
搉州不與焉公之勇於爲善類此永康之民出入𧖟崖¶
關者有征公爲之弛禁凡三百萬錢而小家負課者¶
又蠲萬八千緡有竒兩縣力役之征比旁近郡爲夥¶
公又斥郡帑之餘爲代民輸凡五萬緡㑹威州蕃¶
<pb:KR4d0305_SBCK_077-9b>¶
部冦邊公遣戍增餉凡半載而民不知役制置晁公¶
上其勞詔遷左承議郎宣撫使參政王公上其最詔¶
又遷左朝散郎乾道末歲㓙民飢公以刑獄使者領¶
常平先事發廪又下令蠲主客户稅租各十之三所¶
活至百七十萬人沈黎青羗吐蕃首領奴兒結等鈔¶
邊數百里創殘公度九折坂户輸而人撫之貸米粟¶
千五百石有竒耕牛犂鋤之属四千有竒丞相葉公¶
某嘗欲以搉酤鬻之民公謂請母以他以成都言¶
之日鬻酒二千緡歳七千餘萬計三年抵産必二百¶
十萬其誰能辦此曩歳聽民請買一道之廣僅有縣¶
鎭六十餘所應令而繇此蕩産亡身者十五六此與東¶
<pb:KR4d0305_SBCK_077-10a>¶
南酒坊不可槩論也萬户酒之說則習俗各異如成¶
都十縣歳爲酒息八十三萬緡若敷在民間其爲¶
害甚於官搉也識者韙之公攝茶馬司日詔呉挺提¶
舉買馬且俾歳市七百疋公奏使歳七百而止須争¶
先抆尤有妨茶馬司歳額况旁縁増多不止是耶請¶
爲管認挺所買之數發徃興州奏三上不報又條奏¶
七害大畧謂乾道三年以前呉璘以買馬奪御前三¶
衙歳額故提舉茶馬官續觱張徳逺皆以罪罷虞允¶
文爲之禁止而後軍實僅足今而命挺其弊復見况¶
兩司競買馬直必增外驕羗夷内耗國用又諸軍青¶
草錢乃馬軍資以自贍十年間託買馬以拘収而實¶
<pb:KR4d0305_SBCK_077-10b>¶
奪之雖有旨給還乆未施行也三邊各有大屯而興¶
州一軍獨聽買馬使皆援此爲詞從之與抑拒之與¶
諸軍必並縁私販宣撫司必禁止此必開二司之隙¶
况璘護送鬻馬蕃客以防抄掠今挺乃抽索吏人須¶
知此必各有行移互相牽制臣反覆思惟無一而可¶
是時呉氏擁兵再丗公亦欲假是分挺之權非但爲¶
馬政請也漢中乆旱公蚤夜孜孜凡以請禱矜恤者¶
靡微不盡是時劒外九州和糴興元爲多又以馬運¶
所繇芻秣不貲公嘗匹馬行阡陌間宻訪民病有媪¶
進而言曰民所以飢和糴病之也泣數行下公益加¶
感歎乃奏夏料宣司糧皆糴而秋料宣司糧大軍粮¶
<pb:KR4d0305_SBCK_077-11a>¶
以灾傷關緫領所或放免或停糴糴旣不及民大恱¶
公於是巳有意於九州罷糴之請矣緜州之屯歳於¶
彭漢緜石泉省計截糴二萬餘石而彭之勞費倍之¶
且緜之米價石伍千而逺輸者反不下十餘千公請¶
差官就緜糴買以寛民力范公成大嘗奏興洋等州¶
義士并金州保勝軍關外四州忠勇軍皆與義士一¶
體異名蓋陜西弓箭手法非調發不得差使今興元府¶
都統司欲以義士看烽利州東路安撫司欲以義士把¶
關非法也乞放陜西舊比修成專法詔從其請公奏¶
謂成西和皆要邊而文州諸差反側未定今旣難¶
以烏合禁軍差替郷兵都統司又不肯差屯駐軍今¶
<pb:KR4d0305_SBCK_077-11b>¶
守關看烽義士忠勇軍又礙近旨如此則拘違法之¶
微文成撤備之六禍又關外忠勇軍并弓箭手等給¶
地免稅之人與興洋義士不同始因宣撫使張浚呉¶
玠等措置馬歩軍二千餘人巳經數十年軍額見存¶
如一家三丁一丁爲軍二丁爲農或耕或戰各不¶
相妨諸軍自備甲馬各有部曲並如正軍自乾道以後¶
宣撫司始令依義士專法然猶在此石屯駐在州教閱¶
或一月一替或半年一替未至全年放散今制置司¶
僅以農隙教閱五十日夫五十年訓練之卒而一朝¶
縱之經年不教則事藝退墮與義士無異此臣之所¶
甚惜也以臣愚見興洋等州義士并金州保勝軍未¶
<pb:KR4d0305_SBCK_077-12a>¶
嘗差使自當依制置司所引專法施行而四州忠勇¶
軍弓箭手及興利義士文州忠勝軍守關看烽畨上¶
教閱請仍依乆例惟申嚴私役之禁可耳公之不爲¶
苟同又類此而於呉氏之專横尤切切致意焉先是¶
公宰眉山日較成都轉運司進士因䇿問極言乆假¶
兵柄之患忌者或持以示挺挺蓄憤乆矣至是滋忿¶
暨公領餉事挺繆奏謂軍食陳腐龍劒米鹿黒孝¶
廟内批凡再賜公公奏此土實不同也乃各緘様進¶
呈上大恱曰李蘩暁了如此於是挺之妄竆矣未三¶
十年而䂀以蜀叛士益服公之先見公講學臨政皆¶
探原㝷流取法前古讀書有春秋至當集春秋機闗¶
<pb:KR4d0305_SBCK_077-12b>¶
春秋集解又採摭羣書自春秋迄戰國時事比年月¶
而紀之曰戰國新書又有通鑑漢唐詳節漢唐事類¶
三國摙徑南北精華其爲文則有騷壇武備有忘筌¶
集有薤露碎珠有韓退之書墓式有經語提要其臨¶
政有理財要術荒政録榜示鼓舞集經緫條畫䑓備¶
録西憲雜記搉收集山南雜記帥閫備録緫所財賦¶
源流緫司雜記奏免和糴録目經史子集無不覃思¶
研精晝抄夜誦自號桃溪先生文曰桃溪集一百卷¶
今藏于家公歴仕三十年所交皆當丗名人傑士而¶
平生受知如葉公某汪公應辰晁公公遡公武王公炎¶
王公之望查公籥宋公似孫范公仲愷薦進人才如¶
<pb:KR4d0305_SBCK_077-13a>¶
宋公若水楊公大全李公舜臣楊公甲韓公炳黄公¶
裳范公蓀馬公覺吕公商隱張公子震王公咨費公¶
士戣其後各有以自見于時類省試主文所得進士¶
如費公士寅安公丙劉公甲陳公咸李公興宗㳺公¶
仲鴻自餘不可悉數公事母太冝人以孝謹稱母得¶
風痺之疾扶侍者爪輙侵膚公以身嘗之而志其苦¶
至於兄弟患難相救有無相通無一閒言從兄江西¶
刑獄使者芝望臨一時講論𢋫酬弟兄自爲知己公¶
娶史氏封冝人以仲子陞朝贈碩人四子重祖文老¶
皆早卒璟用薦者改宣教郎尋以通直郎致仕瑀朝¶
奉大夫知涪州女一人適朝散大夫前知成州羅仲¶
<pb:KR4d0305_SBCK_077-13b>¶
甲孫男四人寛民承直郎僉書資州判官澤民將仕¶
郎安民覺民孫女七人外孫男女五人年六十有一¶
卒於淳熈四年閠六月壬辰葬以六年二月甲子墓¶
在晉原縣鵠鳴郷思恩里甲山之原銘曰¶
天生斯民后王所司小大相維是保是師是心之存¶
則善推其所爲民我知覺民誰溺飢斯須弗存秦越¶
瘠肥舎是非之公搉利害之私匪畫於浮議則沮於¶
不見知烮烮李公惟義是比之死靡移上孚君心¶
内格衆允外銷羣疑嗚呼誠可以動天地貫金石矧一¶
氣而同體者乎¶
　　　宣義郎致仕牟君墓誌銘¶
<pb:KR4d0305_SBCK_077-14a>¶
隆井研牟君錫桂嘗命其子子才從予㳺年二十餘¶
已頴異不凡予知其所從來逺矣奉使東川桂爲金¶
水丞而知其賢而舉之先是桂以嘉定元年進士調¶
資之龍水尉明年上祀明堂賜髙年爵桂之父封承¶
務郎桂摘命書語以介壽名堂劉文節公賦詩予不¶
侫幸與時賢皆属和焉於是人謂承務君之隱德以¶
子孫顯是不盡然人心之靈皎如日月雖巳所獨覺¶
人未及知而見乎蓍龜夢祲發於聲音笑貌且不可¶
揜况刑于室家行乎州里鍾乎祚嗣望而知爲有德¶
君子也錫之號榮播之歌詩曾是以爲顯邪予遷靖¶
未反桂以書來曰吾父以嘉定十三年四月丙寅弃¶
<pb:KR4d0305_SBCK_077-14b>¶
諸孤猶恃吾母以立也紹定元年三月巳夘又䘮吾¶
母焉桂也黨未即殞將以三年十月庚午合葬吾¶
父母于井研縣金紫山之陽吾請于同年友太府寺¶
丞呉叔永泳狀吾父之行以請銘于夫子夫子知吾父¶
子者也吾弗敢他有請也按狀君諱忻字伯廣牟氏¶
系於陵陽爲著姓自入國朝舉制科第進士代不乏¶
人族大派分其居翳嘶中峯之趾者君之先也均順¶
之亂盡室遇害惟穉子允良有姑未笄覆之以罋得¶
免姑又撫而教之牟氏之不絶如綫繄姑是頼姑於君¶
七丗矣允良生昭象繇是子孫蕃衍爲三嵎詩書¶
家君之考諱格取跨鼇李氏無子與從兄某之妻兄¶
<pb:KR4d0305_SBCK_077-15a>¶
弟也乃取其季子子之是爲君事父母不啻巳出始¶
時外家全盛此徙井研貲産日屈叔父時雨通判成¶
都府夫人遷依焉會有疾疫君併失怙恃跣護歸故¶
山道疾血嘔見者咸爲出涕比歸謂從父弟森曰吾¶
兄弟孤子而兩丗六喪未葬事有大於此者乎俄而得¶
卜殆若有相貧不能自振爲後學師歳資束脩以給¶
履艱居約有人所難能者端愿寡言笑人與言不¶
疑其欺或言其欺以爲間反責其欺他日與言又欺¶
之信如故東鄰不戒于火積鏹盡露倉皇間請君主¶
之君取以給焦爛者而返其餘其信于郷閭類此桂始¶
仕龍水公祝于禰曰書生𥘉筮母苟得母濫刑官無¶
<pb:KR4d0305_SBCK_077-15b>¶
小爲朝廷愛惜百姓不獨爲家榮也桂服行惟恪及¶
仕于冨順于金水則君巳倦行矣疾作桂謁告省侍¶
猶卧起訓詔如平生踰月乃卒得年八十以子升朝¶
贈宣義郎取宋氏封孺人間關百罹克相夫子以須¶
子孫成立年八十有三男子三人長即桂今爲奉議¶
郎知什邡縣未上次曰价曰儔女子二人適郷貢進¶
士喻儀韶次杜似曾价儔及二婿季女皆先後卒孫¶
男三人長即子才舉嘉定十六年進士今爲從政¶
郎監成都府茶司賣引所次子方子脩孫女四人¶
長先亡次適眉山張怤任復來季二未行曾孫男二¶
人壽甡壽䏛女一人外孫男女六人外曾孫二人丗率¶
<pb:KR4d0305_SBCK_077-16a>¶
謂道降俗薄風氣澆訛民生之仁且壽有不逮古子¶
獨謂二氣五行之運亘千古如一日古今無異民也¶
聖賢之訓惟無逸則壽惟仁則壽葢气禀雖有薄厚¶
而培飬克治則存乎人丗徃徃不之信今觀牟君與其¶
夫人生長憂患閒關鞠苦而康寧壽考以祚厥冡¶
則是心之存非保壽命冝子孫之道乎銘曰¶
莫樂乎安貧莫壽乎憂勤孰堅早而不芸孰由蘖¶
而無根¶
　　　欝林州僉書判官陶君墓誌銘¶
始予聞諸柳文恵侯曰楚之南少人而多石而歐陽¶
文忠公亦曰蠻荆鮮人秀厥羙爲珍怪心竊異之五¶
<pb:KR4d0305_SBCK_077-16b>¶
方之民雖氣禀有清濁而降才非殊亦係乎風化何¶
如耳姑考諸近丗倡明正學以紹孔孟之傳者前後¶
迭出率在湖湘間至於登朝著仕州縣奮科第者又¶
不可勝數然後知柳歐之言固不盡然抑亦風气有¶
時而變移邪子識陶宗山崈于南宫于䇿府于經筵¶
博覧強記而嫺於辭固疑全雖楚南小郡不爲無人¶
及遷靖又多識全士其間如滕謹仲處厚蔣成父公¶
順辱從予㳺皆通經窮理益信士之賢不止此謹仲¶
陶甥也一日以書抵予曰吾舅欝林君將葬敢以銘¶
請且狀其事曰君諱薫字南仲全州清湘縣人陶氏¶
系自柴桑避亂南徙樂湘中山水而居焉有弼者爲¶
<pb:KR4d0305_SBCK_077-17a>¶
東上閤門使有幾先從山谷學文皆寓零陵全舊隷¶
零陵今之居洮村者乃其派也逺祖碩嘗遊太學仕¶
至將作監主簿曽祖鎔繇舎法升胄庠仕至潯州推官¶
以承奉郎致仕祖宰不仕父森修職郎監衡州耒陽¶
縣酒庫妣唐氏君自㓜資禀軼羣淳熈間程氏之¶
學盛行君得諸師友口誦心惟期逹諸德業旣再冠¶
郷舉㑹學禁事起退而教授郷里嘉定弛禁君之¶
志少伸乃舉七年進士調昭州平樂縣簿尉改注潯¶
州司理參軍潯乏官乆始至無居捐奉以築室闢軒¶
于圄之側扁曰明聽卧興其間以察囚情攝桂平縣¶
縣彫弊科罰煩請於州曰如是則可爲否則有去耳¶
<pb:KR4d0305_SBCK_077-17b>¶
州將從之居八月州無逮吏之擾民無濫罰之怨事¶
亦以濟洞㓂爲擾有妄獲平民爲賊級欲要改秩之¶
賞刑獄使者命君核實君爲伸其枉使者薦諸朝¶
在潯四年以舉主三貟䦕陞授主管邕州溪洞司機冝¶
文字邕當南蠻之會控㧖諸洞異時居是官者爲¶
洞酋所餌貽輕納侮君一切謝絶歸槖蕭然逺人畏¶
慕㝷有𬒳帥檄主互市擅殺人於邊鄙傳聞失實使¶
者雖命君究詰實以書請屬君持不可曰所殺二人耳¶
餘皆不實使者大怒寮吏亦有先同後異者君不¶
爲改使者㝷亦悔悟就任辟昭州教授君在邕凡三¶
攝州攝教事一年皆善其職至昭視事閱月丁母憂服¶
<pb:KR4d0305_SBCK_077-18a>¶
闋廣右䑓閫交辟僉書欝林州軍事判官過期乃往¶
僅四舎若有所感而反寢疾三日召仲子建付以家¶
事屏文却藥以紹定二年十二月癸亥晦卒于家簀¶
年七十有二公爲人神整而𥙿節安而和一介不妄¶
取與燕處無悁容臨事有大慮爲文尚理致宗山位¶
于朝家問徃來必勉以名義予閱其狀而嘆曰楚之¶
南而有是人邪謂人少石多旣誣其邦之人謂人之¶
秀者鮮則湖以南不爲無士且吾所見於全之士不¶
爲少况如君之言德其在潯在邕皆以畏知謹獨¶
達枉䟽滯爲職之先務旣非文俗吏所敢知狀所謂¶
神整而𥙿節安而和又非閱理多而蓄德乆者不能然¶
<pb:KR4d0305_SBCK_077-18b>¶
則予雖末與君接而其内外親友所逮見聞者若此¶
予曷敢不銘君積官至承直郎以引年致仕轉奉議¶
郎取唐氏再取王氏生四子子男三人圻継卒次建¶
次垍女子子一人嫁進士賔庾孫男女四人建等將¶
以明年三月壬辰葬君于栗山仟君所自卜也銘曰¶
厥昌厥手而嗇其逢以獨善厥躬亦或庸之則日¶
昳而途窮揚清風兮潯邕識遺恨兮幽宫¶
重校鶴山先生大全文集卷之七十八¶
