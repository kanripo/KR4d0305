# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:51.448977
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 54
#+PROPERTY: FILE SB04n0575-055鶴山先生大全文集-文集五十五.
<pb:KR4d0305_SBCK_054-1a>¶
重校鶴山先生大全文集卷之五十五¶
　序¶
　　　止止先生宇文公集序¶
予昔觀書太史氏有&KR0073;陵實録始成書于元祐紹聖¶
中命曾布諸人重脩厥後進書舊本以墨増入以朱¶
刪去以黃所書曲水令宇文某上書不報與致其事¶
而歸且記司馬公之言曰志不行顧禄位如錙銖道¶
不同視冨貴如土芥今於某見之凡二千二百餘言¶
悉覆以黃無復有存曾布諸人亦謂是書必不復傳¶
斯人亦遂泯泯矣而宣咊間前史復出中興以後正¶
論益著蓋世之爲欺者不畏天命不恤人言獨於簡¶
<pb:KR4d0305_SBCK_054-1b>¶
䇿猶知憚之然而終有不可得而掩者予嘗讀春¶
秋傳載周定王事爲之喟然且王私賄鞏伯而使相告¶
之曰非禮也勿籍蓋自知其非而不欲登之載籍冝¶
天下後世不及知之矣而傳記所書至于今未泯且¶
併與王之私語皆識之夫諸侯之事德刑禮義無國¶
不記况王室乎人心之動隱微潛伏未有不形况史¶
&KR0125;乎中允之位不過百里中允之年不逮六十其居¶
則逺於中州也其仕則鄰於羌夷也而&KR0099;然以斯世¶
爲巳任言一不醻以強仕易嘉遯歸而父師閭里十¶
有五年名震京師事光史䇿鉅人元夫莫不嘉稱而¶
樂道之然則彼紹聖史官亦起穢以自臭於中允無¶
<pb:KR4d0305_SBCK_054-2a>¶
毫髮加損也中允之五世孫夬午嘗編輯遺文屬子¶
叙所以作旣隊言而卒後二十年夬午之從弟公諧¶
又增益之凡得詩八百二十餘首合雜著簡啓凡爲¶
二十有二卷以申前請嗚呼程大夫父子范忠文司¶
馬文正楊宣獻張宣公旣言之矣予敢復措詞姑以¶
得諸舊聞授公諧是亦遏人欲扶天理之一助云¶
　　　論語通釋序¶
勉齋黃直卿合朱文公三書爲論語通釋吾友復齋¶
陳師宓叙所以作張敏則刻之潭之湘郷之漣谿予¶
首從蕭定夫得善本以歸里人趙心傳請刻諸梓以¶
幸惠學士而屬予申其義嗚呼是書之有傳士得之¶
<pb:KR4d0305_SBCK_054-2b>¶
以増益知慮而益邵所學士之幸也論&KR0003;之益廣士¶
竊之以紿取利禄而罔聞于行予之憂也嗚呼學者¶
其亦知所擇哉¶
　　　伊洛淵原録序¶
里人張寅臣旣刋伊洛淵原録求予一言予方自靖¶
還卭未皇也㑹邵陽守李侯大謙以予昔歳爲周程¶
諸儒請易謚及前後祠堂記稡爲一編刻成見&KR0009;予¶
舉而付之曰予所欲言者盡於是矣寅臣請其&KR0003;予¶
&KR0099;然曰難言也士患書之不廣也祠之不多也不知¶
書益廣而廢學者深湛之思祠益緐而非古人萃渙¶
之義然則是録也無乃非學士之幸與易之象曰天¶
<pb:KR4d0305_SBCK_054-3a>¶
在山中大畜君子以多識前言往行以畜其德學者¶
誠能玩天在山中之象而知多識言行者將以反觀¶
内省藴實含羙爲輝光日新之本非以資四寸之口¶
耳也則是録之行庶幾其有益乎¶
　　　裴及卿史漢四紀序¶
予昔放靖臨川裴及卿寓武岡以所注歐陽子詩屬¶
予序篇旣及卿泝江入蜀予亦㑹恩還里一日過予視¶
史漢四紀進楚隱尊義帝去逆呂紀二少帝而列孺¶
子嬰於孝平光武之間予語之曰夫紀所以目一年¶
之事猶十二次之有歳二十八辰之有斗牛也&KR0087;未¶
訖祚天下猶爲趙氏楚隱安得爲紀漢髙帝親受軓¶
<pb:KR4d0305_SBCK_054-3b>¶
道之降其年項籍改宰侯王諸侯皆以是年紀元則¶
漢王元年之稱不得而易矣&KR0002;待義帝之終而後爲¶
漢則漢不得以正其始及卿曰子之言善矣雖然秦¶
之亡也陳渉倡之魯仲連不肯帝&KR0087;百世之下聞者¶
興起而况渉乎髙帝用董公一言項籍弑君之罪始&KR0064;¶
白於天下此漢得天下之張本也進楚尊義不亦可¶
乎乃&KR0002;紀少帝孺子亦使后卋知母后權臣之顓制¶
不可以刼天命之正雖以文帝之賢而寡恩於少帝¶
君子不與也是書之作其不庶幾於扶天理正人心¶
乎予以其言之有益於世也識一時問荅爲四紀序¶
　　　裴及卿漢註拾遺序¶
<pb:KR4d0305_SBCK_054-4a>¶
隋唐學士爲班氏史者不一人今其可見惟顔注所¶
集三十五家如姚察沈遵李善顔游諸書皆泯滅無¶
傳世儒未嘗不是之恨臨川裴及卿作漢注抬遺凡¶
史官紀載先後之失次字義衍闕之異文大而母右¶
立紀外戚封王必明辨詳&KR0003;以正人心至於人物表九¶
等之叙有不當律暦志&KR0112;鈞之數有不恊靡不搜索¶
以歸于是邕䖍康瓉諸人與先儒宋劉所註旣爲之¶
繩愆糾失下至一物之微如蛭蟣蜩蟬蛫&KR0027;之辨弗¶
敢忽也及卿之於班氏可謂有勞矣及卿博覽強識¶
善著書嘗爲歐陽子詩&KR0024;史漢四紀皆屬予叙其¶
端今又以見屬嗚呼嬴政率意變古而漢興昧於有攸¶
<pb:KR4d0305_SBCK_054-4b>¶
徃夙吉之訓凢三代文獻無所證於後世予嘗讀其¶
書而憤嘆乃考之六經訂之王法以識古今之變爲一¶
書使後人泝流尋原尚有以見古人大經大法之所¶
自然規摹博大非歳月所能辦於及卿之註也重有¶
感焉旣書其篇首併識此以自儆厲云¶
　　　計子眞訓蒙正謬序¶
自師友道缺士忕(時制切/習也)於卑陋勦先民之遺言襲進世¶
之俚&KR0003;苟以綴緝詞章譁世攫榮則曰學如是可矣同¶
郡計子眞應孫乃能勤學好問隨事訂正不肯浮沈¶
俗耆歳乆纂輯命其書曰訓蒙正謬將以傳之子孫¶
厥子衮臣衣言惟恪暇日常以示予且屬叙所以作¶
<pb:KR4d0305_SBCK_054-5a>¶
嗚呼書始亡於秦季不遽復於漢&KR0004;而又汨於中世¶
以降師異指殊存者僅十四五魏&KR0051;以後俗流士散¶
極於五胡之亂禮樂衣冠盡非先王之舊書之存者¶
十而二三矣然則讀書於後世其亦難乎爲讀哉使¶
子眞取友四方又以其所得與鉅人元夫反覆商較¶
其所正之謬當不止此拊卷太息爲識其首¶
　　　楊少逸不欺集序¶
人之言曰尚辭章者乏風骨尚氣節者窘辭令某謂¶
不然辭雖未&KR0458;然根於性命於氣發於情止於道非¶
無本者能之且孔明之忠忱元亮之静退不以文辭¶
自命也&KR0002;　表&KR0002;辭肆筆脫口無復雕繢之工人謂¶
<pb:KR4d0305_SBCK_054-5b>¶
可配訓誥雅頌此可強而能哉唐之辭章稱韓栁元¶
白而栁不如韓元不如白則皆於大節焉觀之蘇文忠¶
論近世辭章之浮靡無如楊大秊而大秊以文名¶
則以其忠清鯁亮大節可考不以末&KR0458;爲文也眉山¶
自長蘇公以辭章自成一家歐尹諸公賴之以變文¶
體後來作者相望人知蘇氏爲辭章之宗也孰知其¶
忠清鯁亮臨死生利害而不易其守此蘇氏之所以¶
爲文也老圃楊公自盛年射䇿甲科直聲勁氣響撼¶
當世有文忠之遺風迨其觀風作牧風裁清峻屢詔¶
不入老不待年相羊泉石㡬二十載蜀人髙其風某¶
之生也後猶及拜公又辱與公之季子大理少卿叔¶
<pb:KR4d0305_SBCK_054-6a>¶
正爲友叔正甚似其先人諤諤朝端言人所不敢叔¶
正旣卒公之諸孫裒老圃遺文&KR0002;干卷鋟諸梓謂子¶
序所以作嗚呼丗衰俗隘矜利眩才言語以爲華富¶
貴以爲事求其脫然聲利之表如公者旣不可得今¶
觀公退休以後之文尤多雍容自得之趣葢辭心聲¶
也易曰脩辭立其誠辭非易能所以立誠也公所居¶
官以不欺名堂自號不欺子則其爲辭之本旣在此¶
是冝發越著見非浮夸纎麗者可同秊語也後之覽¶
者當於是攷德焉公名虞仲字少逸眉青神人晚號¶
老圃出處顚末見諸不欺子自誌¶
　　　侯氏少陵詩注序¶
<pb:KR4d0305_SBCK_054-6b>¶
黃公魯直嘗謂子美詩妙處乃在無意之意夫無意¶
而意巳至非廣之以國風雅頌深之以離騷九歌安¶
能咀嚼其意味闖然入其門邪故使後生輩自求之¶
則得之深矣予每謂知子美詩莫如魯直葢子美&KR0018;¶
抱瑰特而生不逢世僅以詩文陶冩情性非&KR0002;詞人¶
才士嫓青配白以爲工者往往辨方域書土實而居¶
者有不盡知譏時政品人物而主人習其讀不能察¶
蓋魯直所謂闖乎騷雅者爲得之而詩史不足以言¶
之也眉山侯伯修予嘗與之爲寮聞其雅善子美詩¶
爲之箋釋而未之見其子伯升始求予叙所以作閱¶
其書蓋出乎諸家箋釋之後而兼善并能蔽以巳見¶
<pb:KR4d0305_SBCK_054-7a>¶
子美至是&KR0002;庶㡬無遺憾矣雖然讀是詩者滯於箋¶
釋而不知所以自求之自得之則魯直恥之予亦恥¶
之侯名仲震紹熈元季進士仕至緜州太守云¶
　　　朱文公五書問荅序¶
某之生也後不及從遊於朱文公先生之門而&KR0023;交¶
其髙弟盡得其書以詒同志凢今蜀本所傳是也丹¶
稜史孟博守文比歳東遊識趙季仁師恕于夔館之¶
累月得未見之書乃易本義與論孟集注中庸大學¶
章句或問之外又裒當時答問之語爲一編孟博將¶
刻諸梓乞言以識篇首予爲先生序書多矣而大抵¶
不以喜而以憂予非固異於人也嘗觀蘇文忠記李¶
<pb:KR4d0305_SBCK_054-7b>¶
氏山房謂秦漢以來書益多學者益以苟簡又云書¶
日傳萬&KR0083;而士皆束書不觀游談無根夫非書之罪¶
也書日多而&KR0003;日明儁慧者勦&KR0003;浮道可以欺世不¶
必深體篤踐也多貲者廣採兼畜可以緝文不必窮¶
搜博攷也今先生之書滿天下而其道無傳焉吾之¶
憂詎不信夫雖然未可以槩斯世也請書諸卷首與¶
同志者交儆焉¶
　　　止堂訓蒙序¶
天所以命於人人所以受於天帝王所以立極聖賢¶
所以相傳畫於易書於書詠於三百篇筆削於春秋¶
節文於三禮難疑答問於孔孟之遺編如風雨霜露¶
<pb:KR4d0305_SBCK_054-8a>¶
日星山川精義至教無隱乎人而&KR0087;漢以來世斁民¶
散指失言湮至我國朝鉅人元夫迭相後先究極仁義¶
之奥發揮隂陽之&KR0296;而日用飲食之近宫庭屋漏之¶
實反觀約取則不岀乎家人父子之近日用飲食之¶
質&KR0002;逺而至近&KR0002;殊而實一非&KR0002;異端小道空言而¶
無實也朱張氏作師傳友習講貫加宻然而散在方¶
册浩乎溟瀆至彭公爲訓蒙之書諏經攷傳韻聮辭¶
屬以便於學士之習讀子始得於公之子欽蓋六學¶
之㑹百行之畜其季鉉也以校本來耆之益篤玩之¶
益孰起家守瀘念扶世而善俗取諸此書殆不翅足¶
廼刻梓干州府以俟世之知言知德者焉嗚呼是乃¶
<pb:KR4d0305_SBCK_054-8b>¶
作聖之功母徒以訓蒙目之也龍集執徐之歳辰㑹¶
大火之&KR0043;臨卭魏某書于州庠之塾¶
　　　致堂先生胡公斐然集序¶
長沙呉德夫閒爲子言胡仲明氏學業行&KR0105;爲世楷¶
則出一編書名斐然集以授予曰其爲我廣諸蜀¶
予識之弗忘後守廣漢將以刻諸梓或疑其議服一亊¶
乆未能决厥二十又七年予歸自南遷起家渡瀘叙¶
州守溤侯&KR0022;佐巳栞之州府求一言冠篇予又取而¶
孰復之蓋公自游庠序巳深詆王氏專尚關洛諸儒¶
之學舉宣和三年進士教授西京國子監與忠獻張¶
公同&KR0013;薦召入校中書靖康改元金狄入冦與張公¶
<pb:KR4d0305_SBCK_054-9a>¶
爲當路䇿守禦甚悉京師圍解始得省親荆潭建炎¶
再造首以記注召還極陳半年三詔之不同次論七¶
事六條之利害娓娓數萬言如必罷和議必用君子¶
必退小人必明賞罰必固本支必建藩輔必擇守令¶
必討盗賊大抵監耿李汪黃誤國之不可再引&KR0105;¶
劘上往往有敵巳以下所不能堪者髙皇帝雖¶
聽奉祠而簡注不忘旣狩錢唐申命記注首論四¶
維不張惟利是從利在粘罕則欲釋怨以恱其心¶
利在劉豫則欲友&KR0022;以通其好文定亟稱其得敷¶
奏體張公以右相視師嘗議遣使公辯遏堅&KR0548;至¶
謂堂堂天朝相率而爲夷虜之陪臣蓋視胡公&KR0022;¶
<pb:KR4d0305_SBCK_054-9b>¶
衡後日之䟽有過之貳春卿兼掌書命如追廢王¶
安石配食孔廟追謫章蔡誣謗宣仁后及褒表¶
諌臣等事髙文大筆大抵皆公發之曁趙張去¶
而檜再相則公逺徙炎荒幾䧟五十三家羅織¶
之獄至檜死後得復官還里迹其平生任重道¶
逺之死不渝實由文定爲之父仁仲爲之弟講¶
之家庭者固如此至其&KR0274;崇正辨以闢異端纂¶
伊洛緒言以闡正學著論語&KR0003;以明孔門傳授之¶
心稡讀史管見以抉資治通鑑數千百年褒貶之¶
實最後傳諸&KR0081;武侯以寓其討賊興漢之&KR0004;心¶
蓋公自宣靖炎興四十年間雖顚沛百罹而始終¶
<pb:KR4d0305_SBCK_054-10a>¶
一&KR0003;所以扶持三綱者其不謂大有功於斯世矣乎¶
因公輔之請摘其關於世教者著于篇¶
　　　楊伯昌浩齋集序¶
主上&KR0004;政詔近臣舉賢能才識之士子時待罪柱¶
下史荅&KR0402;明命凢得五人焉曰楊伯昌子謨陳師¶
伏宓徐崇甫僑李敬子燔劉平國宰皆經德守道¶
行爲世師權臣擯而不得伸者尋皆召用五人堅¶
卧不起然而人謂是舉也極一時之選於是楊公¶
隱居幾十年矣講學黨庠刑善表俗予繼以言事¶
遷靖尚冀髙廟神靈相予西還儻得從公遊也其¶
&KR0012;仁舉不逺數千里忽以竁銘爲請予驚悼累日¶
<pb:KR4d0305_SBCK_054-10b>¶
後數年起家守瀘仁舉又裒公論著請一言以叙篇端¶
予嘗觀衡山胡子所以告張宣公者謂顔子有不善¶
未嘗不知至明也非格物者不能知之未當復行至¶
勇也非居仁者不能張子得之服行以終身今楊公¶
雖不及登張子之門而師友淵源實自之故知行互¶
發之論常常諷道出處進退卓然不移視世之冨¶
貴利逹一無足以動其心者嗚呼公乎其庶㡬明且勇¶
乎學者稱之曰浩齋先生而不名今其文集曰浩齋¶
退藳凢四十卷¶
　　　注黃詩外集序¶
鄧公立注釋黄公詩前劉後李旣爲識所以作厥¶
<pb:KR4d0305_SBCK_054-11a>¶
子震龍又求予申其義予無所措辭矣予嘗讀三¶
禮於生子曰詩&KR0018;於祝嘏曰詩懷乃知詩之爲言¶
承也情動於中而言以承之故曰詩非有一豪造作¶
之工也而後世顧以纂言比事爲能毎字必謹所¶
出此詩注之所以不可巳姑識其&KR0003;以明世道之¶
&KR0155;降云¶
重校鶴山先生大全文集卷之五十五¶
<pb:KR4d0305_SBCK_054-11b>¶
