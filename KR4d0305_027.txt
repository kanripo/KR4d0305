# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:50.101513
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB04n0575-029鶴山先生大全文集-文集二十九.
<pb:KR4d0305_SBCK_027-1a>¶
重校鶴山先生大全文集卷之二十九¶
督府奏陳¶
　奏外冦未靜二相不咸矌天工而違時幾(二月/三日)¶
臣數犯天威再有控陳臣乃者陛辤之日嘗累告¶
陛下以一逺君門誰實應之又因宰執餞送關外亦¶
貇以居中援助宰執皆謂事關宗社朝奏則暮可無¶
以過慮爲也臣仰體國家之急不待辦集星馳就道¶
旣而所請錢物洎僚屬兵官皆不能盡如𥘉意臣之¶
處此進退維谷乃至近日劾奏官吏亦未聞處分臣¶
謂此等直易易耳猶且奏報遼緩矧又有難於此者¶
乎竊意廟堂之上必以廬黄諸處探報賊酋多斃淮¶
<pb:KR4d0305_SBCK_027-1b>¶
西諸郡賊兵盡退往徃君臣之間動色相慶遂謂無¶
復可憂其實酋未斃賊未退而荆襄淮西之事方棘¶
也其在江陵者自枝江冝都竟上伐竹木毀室廬斧¶
斤之聲日聞直欲爲渡江計其在棗陽者坯城郭治¶
器械皷角之聲夜聞直欲爲度夏計其在襄之東淮¶
之西者以和好誤隨直欲繯光掀信撇蘄蹂舒擣黄¶
今巳赤地千里徃徃行十日無炊煙臣以殿司千卒¶
倀倀乎舒蘄之南窮日之力奔馳六十里未明即行¶
或慿車而閱警報乙夜就寢或推枕而行文移猶慮¶
其不及事也故於上流則趣何元壽別之傑下流則¶
趣黄伯固亟以制司督府之令督厲諸將臣雖在道¶
<pb:KR4d0305_SBCK_027-2a>¶
事亦無闕今李虎王福可抵襄陽萬文勝亦至安郢¶
而上荆門枝江江面淺狹巳趣尤爚分兵以徃又發¶
鼎澧義勇以助之于俊李允政祝邦逹併力西淮屢¶
有克捷而賊勢方張脫小不利則舒蘄危矣只得那¶
王忠以援蘄雖明知九江空虚却候督府至彼別圖¶
調遣以實之惟有王鑑遟囬不前進不及援荆襄退¶
不能援光黃方此累劄督迫比又從金陵得一將曰¶
李大亨令徃招信取鐡橋敢勇一千人徑從便道直¶
趨龍舒舒蓋乆安積饒之地賊所欲得也尚恨將卑¶
師少未有以大慰舒人之心亦以私書公文屬陳韡¶
爲助大抵目前所當爲之事臣雖粗竭心力終以内¶
<pb:KR4d0305_SBCK_027-2b>¶
外扞挌兵寡財殫而又奏請稽遟無以聳動人心作¶
新士氣此爲未愜人意耳抑又有坐視而無䇿者江¶
北淮西之民爲虜所殺者固巳衘冤無訴而避冦南¶
渡者今所在成市臣固嘗面奏此輩强壯者聚爲盗¶
賊當有以招之老弱者轉乎溝壑當有以賑之今諸¶
處巳各申來而浮光信陽漢東荆門尤爲迫切若臣¶
行其所言則招而爲軍者多至數萬少亦數千錢粮¶
寨栅器甲衣襖便當有以授之其隨冝賑給者委官¶
抄劄計口支給亦當有以處之然督府所賫幾何一¶
開其端胡以爲繼隨州輕信和義竭帑職之力以事¶
虜虜情無厭旣去復來反遭重圍今城中無以犒士權¶
<pb:KR4d0305_SBCK_027-3a>¶
宜造關子以濟用度而求償於督府必欲得京交七¶
十萬緡銀三萬兩金一萬兩臣不惟見管無幾不容¶
盡應亦恐其迷誤未巳虚費金幣而黄州亦狃於此¶
說擁馬司江司雄關雄邊之軍以自守四郊之外虜¶
騎縱横而不敢問其意亦與隨同臣方詰之凡此等¶
危急之證姑舉一二則知中外異意受任實難廟堂¶
睹此事勢所冝孜孜汲汲愛日惜隂將救焚拯溺之¶
不翅也乃聞近日以來宰執多不入堂亦意兩相之¶
不咸不過如去歳夏秋以來旁啓宻陳以相沮壞耳¶
而數日間所聞益甚書曰兢兢業業一日二日萬幾¶
無曠庶官天工人其代之又曰敕天之命惟時惟幾¶
<pb:KR4d0305_SBCK_027-3b>¶
夫事幾之來間不容穟一官之或曠一時之不敕則¶
天工之治否天命之去留係焉臣不知今所不咸者¶
何事朝臣之中孰左孰右第見外間危亂之證百出¶
而朝廷之上方以可憂可怖之官職而爲可喜可慕¶
之冨貴不睱以國事爲意是冝請事于外者戞戞乎¶
其難也夫京師諸夏之夲矧兹具瞻之地華夷夏裔¶
咸屬耳目焉而毎朝奏事不過宰執一人或二人率是¶
不情之辭不切之事其爲曠天工而違時幾也多矣臣¶
今服在逺外豈應與聞廟議然忝備邇臣事關一體¶
譬之木焉夲根先撥則枝葉從之若使内不治則臣¶
雖恪共師命以鞠躬盡力于外亦將奚爲臣竊妄意¶
<pb:KR4d0305_SBCK_027-4a>¶
陛下於是非曲直之辨必巳曉然于聖心若蔽自聖¶
志察朋比之習杜䜛慝之萌豁開大公衆建賢輔以¶
彊本朝此今日當務之急者如謂外冦未靜人才難¶
得姑平廉藺平勃之怨則亦冝力懲偏聽之弊自今¶
公事公言進而明目張膽以陳之論奏退而同心恊¶
慮以見之施行毋面從而背違也毋陽予而隂奪也¶
庭辯衆决朝慮夕圖皇皇然如危亂之無日則天下¶
事尚有可爲詩曰舎爾介狄維予胥忌此言幽王之¶
時狄難之不顧而忌嫉之是尚也惟陛下力鑒而¶
深念焉取進止¶
　　奏乞將樊文彬髙丗英優加贈䘏(二月三日)¶
<pb:KR4d0305_SBCK_027-4b>¶
臣聞捐軀徇國固臣子之常分崇德報功乃國家之¶
大經臣猥以非才奉將師命頋激昻士氣聳動人心¶
無他道焉惟賞罰信必而巳契勘去年九月内虜冦¶
大入京西知棗陽軍樊文彬以蕞爾孤城適當賊衝¶
守具不全旋行製造賊於城外列砲數十座文彬亦¶
於城内立砲五十餘座以柜之賊抵民屋遶城立栅¶
塹濠以阻援兵文彬夜遣人刼之賊攻城之技無不¶
盡用文彬躬率士卒晝夜苦戰至十月二十八九閒¶
賊添生兵急攻西北隅文彬迎敵五十餘陣又積薪¶
草於城損闕處投火焚之以禦賊之來而日暮風返¶
烈熖入城延燒官舎賊乗軍民恟恟自西北隅以入¶
<pb:KR4d0305_SBCK_027-5a>¶
火及軍治力不能支自縊而死賊披城之𥘉襄陽巳¶
自受圍烽燧不應蠟書不通外援巳絶獨以數千疲¶
卒抗拒月餘勢窮力盡猶不肯汚於賊手近有録到¶
趙范蠟書者謂文彬守城死節無愧張許此而不問¶
何以勸忠又契勘訓武郎京西路分緫制隨州軍馬¶
髙丗英自叛冦𥘉遁提兵入德安經理荒殘臣甞奏¶
辟就乞差權知本府及虜再犯隨州丗英復領兵救¶
援突圍入城矢石交下重傷而死今諸將中往往有¶
身當事任逗撓不進者而丗英奮不顧身慷慨蹈義¶
蓋文彬之次者欲望聖慈下有司將文彬贈官立¶
廟録用子孫仍厚恤其家併將髙丗英優加贈䘏庶¶
<pb:KR4d0305_SBCK_027-5b>¶
足以爲伏節死義者之勸¶
　　奏襄陽𬒳圍日乆乞降詔勉諭制臣(二月/三日)¶
臣竊見荆襄蜀口居國上㳺勝負之間安危所系頃¶
者韃虜分道入冦首犯漢沔四川制置使趙彦呐提¶
兵仙人原控扼險要牽掣虜勢蜀賴以全陛下嘗¶
降詔奬諭人心胥奮虜㝷退遁惟是荆襄自去冬𬒳¶
冦幾三閱月而襄陽之圍賊勢張甚制置使趙范率¶
先士卒躬冒矢石屢戰屢捷虜爲奪氣今雖㳺魂近¶
郊未底然其數月之間竭心盡瘁若不少賜褒拂無以¶
激昻士心欲望聖慈特出　御筆付學士院降詔勉諭¶
候虜騎盡退令以將士姓名來上續與苐功行賞凡此¶
<pb:KR4d0305_SBCK_027-6a>¶
必巳乆關　聖慮臣以職分所系冒昧奏陳仰禆海岳¶
下情皇懼俟譴之至¶
　　　貼黃¶
　臣聞紏正官邪固是臺諫職分但勢有緩急事有輕¶
　重如乗邊之守臨陣之將苟無大惡冝務優容擊一¶
　人未足戢姦曠一職或能悞事況其間方倚之閫外¶
　之事如陳鞾趙范趙彦呐丁黼趙葵各當一靣者皆¶
嘗爲臺官所論此用之他人猶難輕發矧當重任訾¶
　議尤不可易蓋御衆之道全在威名兼有知耻之人¶
　不肯受辱辱之則不可用用之則不可辱旣辱之又¶
　用之彼亦何顔以居乎人上今言路一新恐未必如¶
<pb:KR4d0305_SBCK_027-6b>¶
　昔歳之有此患更乞　睿慈常留聖慮臣不勝¶
　惓惓¶
　　　貼黃奏乞將曹友聞李安國優與旌擢¶
　臣近得蜀報廼知去冬之末趙彦呐下原曾未浹¶
　旬而韃人又自秦㑹而至一擣階文一趨大安其¶
　意徑欲入蜀彦呐力督諸將各授以牙緑牌重賞¶
　俾盡死力遮蔽蜀門於是曹友聞戰于大安李安¶
　國戰于文州士皆死鬪險不可入賊悔其來歸咎¶
　于始謀者而去虜之再退皆是友聞安國死戰之¶
　力當與苐功論賞而就中曹友聞者起自儒科兼¶
　習武事見虜輙鬪義不愛身其爲忠憤慷慨之氣¶
<pb:KR4d0305_SBCK_027-7a>¶
少見其比欲望朝廷優與遷擢庶幾友聞等有功¶
見知益思𥙷報而因得以勉諸將趨事赴功之心¶
取進止¶
　　榜𬒳兵諸郡蠲免科役(二月十六日)¶
勘㑹襄陽江陵德安府光黄隨均房郢峽州光化信¶
陽棗陽軍管下應曾經韃賊驚擾縣鎭郷村民户逃¶
移雖目即間有復業去處終是不易合議優䘏今除¶
軍前般運糧草差使及以物力差充保甲隅官外其¶
餘官司諸色不時差科非泛雜役並與蠲免壹年如¶
州縣不遵今來約束故爲科抑察訪得實官貟按劾¶
吏人决配務在必行决無輕恕仍聽人户越訴¶
<pb:KR4d0305_SBCK_027-7b>¶
　　奏乞早定峽州襄陽守臣(二月四日)¶
臣今月四日據參謀别之傑申到襄陽府事冝謹録¶
本頭連在前外續據諸處探報德安府雲夣孝感縣¶
及神林灄口等處各有賊兵殺奪人畜擄掠舟舡臣竊慮¶
透漏衝突江靣所合預作隄備照得王旻旣死其荆鄂¶
都統欲遵照便冝指揮差趙勝填見闕却以臣前所¶
奏辟劉顯德仍權知德安府令各任責防托巳別具¶
奏牘乞賜施行其如郢州迫近襄陽合是武人之有¶
兵權者方可爲守近見朝廷差下胡棿臣不敢輙有¶
更易峽州亦係緊切所差汪元顯方有奏事之命其¶
勢必五六月間方能到任臣不識其人如朝廷謂可¶
<pb:KR4d0305_SBCK_027-8a>¶
倚仗即乞免令奏事日下之任庶幾及時可以措置¶
守備若朝廷欲有更易亦乞早降旨揮又如襄陽夙¶
號重鎮今焚蕩之後城中一空或促令趙范囬治或¶
别選武將爲守此皆不可緩者臣以事大體重兼探¶
報未的未敢輕易有所施行併乞睿慈速諭大臣如¶
朝廷巳先得實耗即乞早賜處分以解一方倒垂之急¶
　　　貼黃¶
　臣昨準序遷入奏之命巳具辭免又嘗具奏乞速¶
　降結局指揮是晚忽聞襄陽之警臣不敢付之坐¶
　視未免隨冝區處合具奏知伏乞睿照¶
　　　自劾(三月六日)¶
<pb:KR4d0305_SBCK_027-8b>¶
臣起自書生不閑軍事誤叨柬拔冒揔師干雖畢慮¶
竭衷粗欲自奮而受任之𥘉危機巳急德安之冦未¶
息光化棗陽之䧟繼聞行次池陽而光黃之羽書踵¶
至亟抵九江隨冝應接則應天永息之叛亡襄隨歸¶
峽之俶擾又見告矣尚頼宗社之靈戎虜革心次第¶
退却臣亦適𬒳入奏之命方兹攅結簿書散遣兵衛¶
具䟽乞身夫何叛將王旻煽亂于襄百年之要地丘¶
墟一城之赤子塗炭呉蜀襟喉幾於中斷言之至此¶
痛入肺肝此皆臣智略不足以折衝望實不足以猒¶
難致兹疆埸之禍上貽宵旰之憂况督府之行竭朝¶
廷帑藏之儲以資軍實今自賞勞將士之外雖一孔¶
<pb:KR4d0305_SBCK_027-9a>¶
以上未嘗妄費而所餘無幾竟成何事臣安得以辭¶
其罪夫有罪不誅則朝廷將無以聳羣工而厲天下¶
臣謹於江州近境席藳待罪欲望聖慈布臣所失重¶
行竄斥以伸國法以爲力小任重者之戒干冒天威¶
下情不勝皇&KR1576;震栗之至¶
　　榜諭北軍(三月七日)¶
恭惟¶
國朝念中原之民皆我祖宗遺黎凡有來歸悉皆撫¶
納二三十年間所費錢糧何止鉅萬其有才智之人¶
或使管軍或使守城或散在諸處各管職事並不曾¶
分別南北只因郭勝范用吉王旻之徒自作不靖致¶
<pb:KR4d0305_SBCK_027-9b>¶
使均唐安襄四處北軍撗遭兵火其有得脫之人又¶
𬒳韃靼驅爲奴婢或殺其父母或據其妻子或取其¶
財貨流離飢餓追悔無及深可哀怜今來訪聞尚有¶
北軍或在漢地或在漢南元非反叛止是無所歸着¶
或致剽掠以茍旦暮其情尤更可憫官司雖欲各令¶
仍舊終恐爾輩自懷疑惑未便相信一旦輕聽訛言¶
又是自取殺戮行府專差官賫榜劄前諭赤心若有¶
頭目等人急於奮身収拾潰散轉禍爲福自爲一軍¶
屯在漢北力爲國家捍禦邊防効順之日便當給以¶
元來軍劵厚加犒賞其有經理開拓顯著忠勤許令¶
世爲守臣永保冨貴其頭目人當與等第超轉官資¶
<pb:KR4d0305_SBCK_027-10a>¶
行府元不欲分别南北却恐終自懷疑不安今昭示¶
大信應潰散北軍自今既歸之後別爲一屯只留漢¶
北庶幾彼此不相關防可以長保安靜永無自相屠¶
戮之禍今來行府止爲前項四郡之人偶因叛將一¶
時詿誤無所歸着故從長區處使之保身保家天地¶
神明實聞此言¶
　　　奏措置京湖諸郡¶
臣自恭奉入奏之命一面結局㑹有竒疾控忱　君¶
父乞身歸里適得何元壽別之傑報襄陽北軍作亂¶
趙范移屯賊兵四掠漸迫雲夢孝感與神林灄口以¶
犯漢陽界分上流震揺人民奔迸渡江臣念事出意¶
<pb:KR4d0305_SBCK_027-10b>¶
表雖以垂去亦復力疾隨冝區處急劄㳂江州軍嚴¶
爲隄備并遵照便冝指揮權用金字牌速下光州調¶
萬文勝提軍五千人馬五百匹星夜至漢川繼得知¶
荆門朱掦祖申以孤城難守乞就付統兵官而探報¶
權郢州胡棿亦稱居民空城逃避遂各助以京㑹五¶
萬貫時下接濟支梧載念京西七郡惟隨州僅存自¶
去年韃屢攻圍知州張龜壽通判趙汝然及大洪山¶
守把張順與寄居劉顯德極力鏖戰卒全一城今兹¶
孤壘正當賊衝凜凜不能自保或謂官民兵在城内¶
者約二十萬而散在四郊者不計其數切慮不早應¶
援隨或不守將來愈費經理遂差承信郎李邦彦押¶
<pb:KR4d0305_SBCK_027-11a>¶
京㑹二十萬普例支犒外更發銀一萬兩京㑹十萬¶
貫等苐特犒其知州張龜壽與轉兩官通判趙汝然¶
寄居劉顯德各與轉一官守把大洪山張順添差隨¶
州兵馬鈐轄仍賜金帯一條所有本處民兵有流徙¶
不能自活者給劄令李邦彦團結恐可得數萬人續¶
議申朝廷填𥙷京湖諸郡死亡逃潰軍額及科撥一¶
項錢米貼助贍飬庶藉其土俗伉健勇闘愛護郷井¶
隨若可保則德安光棗等處方可修復所有趙范離¶
襄本末前巳具奏今得尤爚申狀謂李伯淵復回襄¶
陽巳斬鎮北軍頭目人且移書趙范回司此等事情¶
叵測臣嘗作一榜并劄趙范就此時招収潰散北軍¶
<pb:KR4d0305_SBCK_027-11b>¶
盡屯漢北或令黃國弼夏全任責統轄且許以元來¶
軍劵庶南北軍不相猜疑亦是弭變之一䇿謹將榜¶
劄及尤爚所報録白繳進合具奏知取進止¶
　　　奏乞降結局指揮収囬新命速賜竄斥¶
臣再有危迫之懇仰干天聽臣自忝序遷趣令入奏¶
即具控免併陳結局之請㝷又具申朝廷乞賜敷¶
奏又於自劾之章申叙前懇今既半月未蒙出命在¶
於臣子之義進退遲速所當惟命是聽然目前事體¶
有不可一朝居者若黙不以聞深恐有誤國事臣自¶
旦日聞命巳即關報諸路帥司繼有行府屬官陳乞¶
解罷者無詞可留既上其事于朝殿歩司將士正當¶
<pb:KR4d0305_SBCK_027-12a>¶
拆洗之時一聞君命各動歸心臣亦叙情閔勞支錢¶
發遣自𥘉四五以前猶有上流驟警邊報時至臣不¶
敢以垂去坐視隨冝報應迨旬日以來不惟郢復漢¶
鄂等處邊報頓稀亦縁諸郡各得邸報之後意臣既¶
𬒳疾速奏事之命則此時結局巳乆故毎事不復關¶
白只如襄陽事變所係甚大自始𥘉一再得申狀後¶
乆無嗣音蓋亦謂臣爲巳去此矣况臣𬒳命兩旬兵¶
歸吏散財用又竭兼㳂江新制帥先令既至事權有¶
歸而臣徒擁虚器以兀處于此在臣不過進退周章¶
以貽衆誚而朝廷之上遲回不報亦恐有傷事體以¶
啓戎心欲乞皇帝陛下深惟令出巳乆人情弛玩¶
<pb:KR4d0305_SBCK_027-12b>¶
速降結局旨揮所有臣病不任事乞収回新命引咎¶
自劾乞速賜竄斥併望檢㑹累䟽早賜處分¶
　　　奏析督府前後事體乞檢㑹累奏施行¶
臣已嘗洊布危懇伏計仰徹聖聦重惟一介孤逺旁¶
無寸援獨荷兩朝知遇欲報無階不自揣量輙於敗¶
局壞證之後冒承重任故今日之不績罔功辠也前¶
日之辤難避事亦辠也進退皆辠臣何所容其喙臣¶
反覆於心痛自思過或謂臣曰有鉅萬之費無毫髮¶
之𥙷烏得爲無罪然臣所領督府蒙朝廷科降爲¶
緡六百萬犒師之費四百五十六萬五千有竒皆發¶
下制緫兩司照例分給及經理殘破諸郡與招軍打¶
<pb:KR4d0305_SBCK_027-13a>¶
船造箭之費六十四萬有竒亦皆委官押發抵日終¶
餘緡無幾而求者日至未嘗不謹所予如所得金一¶
千兩僅支及一百五兩所得銀十五萬兩僅支六萬¶
二千五十餘兩所得絹一萬匹僅支四千五百凡此¶
三項皆以激犒戰功見巳具細帳上省決無分文妄¶
費當大敵在境人心動摇正使督府不建朝廷亦須¶
遣使行邊拊勞將士犒給之費當不减此或又曰不¶
能鈐鍵士卒騷擾郡邑臣未出國門凡三次行下諸¶
道約束官吏不得以應辦督府爲名並縁私擾舟人¶
之攘羊與浙漕司借使之卒二人亂行者皆黥隷之¶
逋卒之竊酒家器者斬之自南陵以來乃有縣令擅¶
<pb:KR4d0305_SBCK_027-13b>¶
拆居民浮簷者臣即隨門支錢以償𬒳擾之家親加¶
拊勞併劾二令各從鐫降自建德以來縣胥之假託¶
科配以招民詞者臣即送所屬勘正抵罪施行不爲¶
不嚴矣或又曰督府之建無捄邊城之破亡此則臣¶
未𬒳臨遣之時固巳數數言之且臣以十二月十四¶
日陛辤二月六日纔抵九江若德安之叛則十月二¶
十六日也棗陽之破則十月二十九日也峽之焚房¶
之遷均之沒光化之䧟皆十一月以前事襄州肘腋¶
之變乃在臣𬒳命入奏之後然亦不可謂非臣之罪¶
巳嘗具䟽自列乞加竄斥凡此夲末難逃聖明之鑒¶
併用劈析以布露於君父之前欲乞睿慈檢㑹累¶
<pb:KR4d0305_SBCK_027-14a>¶
奏速賜施行取進止¶
　　　奏北軍當思調伏庶内外相安¶
臣昨於前月三日據京湖制置大使趙范申襄陽軍¶
變事冝巳節次詳細奏聞去訖旬日以來有自上流¶
來者頗聞北軍兆釁起於疑心今猶籍籍未巳而趙¶
范巳帶行北人之來歸者至江陵臣雖鏤榜付趙范¶
令其乗此分南北人爲二軍范荅臣書方議區處繼¶
得淮東制置使趙葵近書亦及北軍疑慮事今莭録¶
繳奏如左臣竊惟韃虜與國家本無宿怨非如女眞¶
有不戴天之讎况其能㓕女真則於我朝亦與有雪¶
耻之功今欲與之講和夲無不可而庭論紛紜者特¶
<pb:KR4d0305_SBCK_027-14b>¶
以敵情多詐未可保信耳臣雖嘗有言韃人和亦來¶
不和亦來此必然之理然而臣今所憂則又不在此¶
蓋世事固有若不相關而相爲倚伏者且如侯景背¶
魏歸於梁爲梁人連歳抗東魏之師一旦梁與東魏¶
約和景無所容其身遂有異志今日之事得無類此¶
而况紹興之和又有南人歸南北人歸北之說失信¶
於降附之人其事未逺孰不知之今李伯淵尚㐲武¶
當境上樊城之北人雖爲劉廷美所殺而襄陽猶有¶
存者滁廬舊戍之北軍雖巳安居歳乆而事體大略¶
相似楊泗所屯類皆新招建康亦有納合買住降卒¶
而比至江陵者實繁有徒萬一此曹聞制閫有宻授¶
<pb:KR4d0305_SBCK_027-15a>¶
之人和議有可成之漸則梁人和好之禍豈容不慮¶
臣授任視師適當癰疽巳熟一旦決潰之時憂深慮¶
逺食不下咽重惟國家大計茍有可以緩敵圗安爲¶
綢繆牖户之許决不敢效書生徒爲一偏之説今則¶
敵之從違和之堅否它人執議以害成者臣皆未暇¶
及惟是兹事萌蘖臣實得之聞見不當蔽而不聞臣¶
愚欲望聖慈宣諭宰臣及新任制帥不厭熟復郤慮¶
長顧使出萬全庶幾内疑改心外敵怗耳以和則永¶
乆相安以戰則南北胥奮廟謨無後日之悔邊閫同¶
與國之休天下幸甚臣竢罪歸田未能恝然於家國¶
之憂惟陛下幸察取進止¶
<pb:KR4d0305_SBCK_027-15b>¶
　　　奏撥官告銀絹付別之傑經理¶
臣據參謀官別之傑申蒙恩除京湖制置副使權正¶
司職事巳一靣起發前去交割契勘襄陽一變司存¶
大壊帑庾空虚公私赤立今時暫移司江陵雖之傑¶
兩曾分閫軍民之情素所孚信然經理之𥘉當有以¶
大慰輿望如修城壕治器械招軍兵賑流離必有錢¶
有米然後可以運掉似不容以空言集事竊見督府¶
雖巳結局必有支遣餘資如告命度牒金銀交㑹等¶
物欲乞備申朝廷據見在之數撥付夲司以備目前¶
窘急之用庶幾備禦之計可以速辦不負朝廷寄托¶
之意臣所據上項申明照得襄陽江陵上流襟喉爲¶
<pb:KR4d0305_SBCK_027-16a>¶
國重鎮近因北軍叛亂焚毁殘破方議収復而江陵¶
府乃以去年屢𬒳攻圍沙市啇貨所聚掃地一空又¶
供億諸項援兵庫帑罄竭今來之傑聞命引道不復¶
辤難其襄陽江陵並合逐急措置經理以備防秋不¶
容稍失幾㑹若待朝廷科降錢物深慮道里遥逺緩¶
不及事行府見有繳還朝廷官告銀絹等寄収江州¶
臣不敢以巳結局爲嫌㩲冝於數内量撥官告一十¶
道綾𥿄一十道銀三萬兩絹三千匹付之傑專充収¶
復襄陽經理江陵兩重鎮費用所有專輙之罪欲乞¶
聖慈特賜矜貸外臣愚妄謂制閫之𥘉費用百出前¶
項所撥之數未給於用臣竊聞朝廷因趙范之請科¶
<pb:KR4d0305_SBCK_027-16b>¶
降錢銀見巳管押上水今復有省劄寄留江州未知¶
作何使用欲乞速下江州發行及今別之傑到司之¶
𥘉便得使用若更樁留以待申審恐誤支遣伏乞¶
睿㫖施行庶幾之傑得以經理上㳺屏蔽諸道當此¶
艱危衆不敢嚮而之傑誠心體國毅然勇徃在朝廷¶
所當扶持奬激須至奏聞者¶
　　　奏備別之傑申到劉廷羙等復襄事冝¶
照對襄陽府自二月二十一日軍變以來因循不守遂¶
爲北人所據又據諸處探報申北人在城内起屋¶
造酒以待僞酋及韃賊大隊前來度夏行府照得襄¶
陽重地係西連均房光化東接隨棗信陽南控安郢¶
<pb:KR4d0305_SBCK_027-17a>¶
荆復自襄陽不守之後此數處戎馬徃來莽爲盗區¶
竊慮入秋以後虜騎衝突可以徑窺江靣行府遂委¶
叅謀官别之傑差信實幹事人賫榜劄告命前去結¶
約土豪巳據劉廷羙等収復樊城遂遵照便冝㫖揮¶
特與超轉修武郎差充京西路鈐之傑遂遣使臣鄧¶
雲等賫上件告命及開諭軍民榜劄前去劉廷羙軍¶
前交付今據鄧雲等狀申江海都統與廷美之弟廷¶
輔啇議稱督府有告劄發下樊城又參謀司亦巳調¶
兵應援樊城廷輔遂即時將帶人馬錢物於四月二¶
日起離荆門取南漳縣老鴉山路招集官民兵郷農¶
間道前去仍約廷羙人軍會合夾擊叛賊水陸並進¶
<pb:KR4d0305_SBCK_027-17b>¶
已行克復襄陽城壁了當其城内見係劉廷美兄弟¶
看守今將鄧雲等狀録連在前臣又得之傑書稱江¶
海聞報遂自荆門徑趍襄陽與劉廷羙兄弟恊力扞¶
禦臣照得襄陽重鎮既失復得自非宗社之靈與朝¶
廷處分得冝奚以有此此兩城既復之後京西江北¶
州郡遂可漸次經理上寛顧憂臣雖巳將督府結局¶
多日縁上件事係當來督府首尾合與從權區處不¶
容避嫌今來防秋巳迫竊慮經理未辦所合審度襄¶
樊事勢日下急切措置兩城守禦仍以襄陽爲重除¶
巳作書委自之傑始終任責併令一靣開具立功將¶
士姓名徑申朝廷推賞外須至奏聞　卷末¶
