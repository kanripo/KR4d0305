# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:52.355262
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 69
#+PROPERTY: FILE SB04n0575-070鶴山先生大全文集-文集七十.
<pb:KR4d0305_SBCK_069-1a>¶
重校鶴山先生大全文集卷之七十¶
　墓誌銘¶
　　處士髙君(大中)墓誌銘¶
髙氏以姓著于卭居蒲江者故依政徙也三丗至惟¶
謹惟謹生永安取延貢羅氏與故諌議大夫宋公齊¶
愈爲友壻宣和&KR0004;宋爲學官命其子宏甫束書徃從¶
尋&KR0024;愽士弟子貟與同舎髙仰崇閌陳少陽東黄伯¶
淵源趙子然雍孫太冲道夫楊原仲愿李純粹静一¶
雷公&KR1252;觀最相厚善乆之當陞内舎生㑹女眞犯闕¶
師徒解散獨徬徨不去思陵渡江之明年始還宅里¶
元配雅之百丈呉氏於是呉夫人之卒三年矣繼室¶
<pb:KR4d0305_SBCK_069-1b>¶
以余之族祖姑生五男子長曰大中字正道是爲君¶
朝廷解嚴録圍城中守學人内舎遇恩再免文解¶
然不復仕進意矣訓厲諸子益力君自少志識絶人¶
&KR0570;於詞賦尤善禮學郡縣校官月書季考率先諸子¶
鳴内舎君旣倦游得爲文喜曰吾平生交遊皆天下¶
賢士今半在青雲吾之不遇其在兒平益不事生産¶
放意水石春華秋月命酒張坐飲率以君侍徃徃託¶
諸詩章樂闋宣&KR0009;情意父子自爲唱酬家庭之内愉¶
愉如也君文詞務敏贍初&KR0002;不苦抽思者而趣詣深¶
逺與人交容色温厚間遇所不可人莫能奪也俄有¶
疾即眉山訪毉居數日暴厥而卒時乾道七年正月¶
<pb:KR4d0305_SBCK_069-2a>¶
壬辰也年四十二親亡恙諸孤藐然扶護返室見者¶
莫不感涕君娶魏氏諱潤同里慥之女生四男子道¶
充公訥公諒公謨訥早卒二女子適黄夔楊子應孫¶
男伯震孫女八人外孫男女五人君之亡也魏夫人¶
年三十有九仰事尊章俯鞠孤穉家故約自闑以内¶
麻枲饎㸑米鹽醪醢料理靡宻凡二十年堇堇畢昏¶
嫁晚年道充始兩預賔薦冀少成立以卒父志以寛¶
母憂而嘉定之十月辛未夫人以疾不起矣嗚呼厥¶
父十年太學脫死重圍卒韋布以遺厥子爲子旣弗¶
逢丗事親復不盡年以貽厥婦&KR0660;居教子者三十有¶
八年又廪廪以終其身是可悲也道充將以嘉定三¶
<pb:KR4d0305_SBCK_069-2b>¶
年三月丙申葬君夫人于善何郷之兊山而以銘屬¶
余曰道充之葬也緩不則無以白諸幽也某以心制¶
謝不能爲文則曰王文公嘗書刁虞部謝師宰之墓¶
矣推巳之哀子何辭焉乃爲之銘曰¶
中原有&KR0112;逢&KR0010;之殫厥開嗣&KR0010;匪暵而乾易易干他¶
云胡斯難有子考無咎其又奚嘆¶
　　處士魏君(雄飛)墓誌銘¶
漢原巨先豪于谷口人無賢不肖闐門或譏之曰子¶
本吏二千石之丗結髪自修何遂自縱放爲輕俠之¶
徒乎巨先亡以應則託諸家人寡婦以况巳且曰知¶
其非禮然不能自還嗚呼斯言奚無理之至也士方¶
<pb:KR4d0305_SBCK_069-3a>¶
爲血氣所役倀倀於外特患於未之知焉耳知之斯¶
速巳之顧安有不能自還者邪吾族祖仲舉諱雄飛¶
少亦以氣蓋里中雖嘗束書從臨卭李静一純粹遊¶
㑹離家難丕兄卒業寓卭之南道其地號曲路居民¶
鮮少生理寡薄農耕賈鬻銖裒𣯛積堇堇給伏臘¶
君故蒲江徙乆而從其俗買酒舎召庸保雜作旴衡¶
抵掌見事風生有小不便必以控于守宰不得其平¶
不巳逮閱變旣乆困心衡慮於是卷束豪銳以從其¶
所當事者振施郷鄰輯柔宗姻歲大浸嘗發粟以食¶
餓者其不幸而麗于法又爲訟其寃迄於全活族孫¶
有少孤者三出藁菆君聚族而&KR0608;之其楄柎窀穸之¶
<pb:KR4d0305_SBCK_069-3b>¶
事悉爲經理焉晚尤喜釋氏書龎眉鳩杖頽然終日¶
語不及家事聞人之善則亟稱之不翅巳出余叔父¶
仲祥甫及余預賔薦躐科級君喜至忘食以是益勉¶
子孫以善其深自繩削求爲篤厚之歸乃至&KR0002;此然¶
則不能自還於禮如原臣先之六者其賢不肖固不¶
待論而判矣年七十有八以開禧三年七月丙子終¶
于家曾大父　大父　父妣　氏配同里王氏淳熈¶
四年七月壬寅卒生三子男巳之巽之申之女長適¶
郭冝孫次文圭次張由禮内外孫男女　人巳之將¶
以嘉定三年十月　葬君夫人于縣之欽德郷曠¶
義里震山先事屬銘於某藐然心制謝不能文則曰¶
<pb:KR4d0305_SBCK_069-4a>¶
柳柳州甞表陸元冲歐陽文忠甞銘杜偉長凡皆推¶
巳之哀以致諸人矧在宗族子何辤焉乃摭㓜所逮¶
聞於諸父者而叙次之復系之銘曰¶
悠悠浮驂載馳載驅惟君復之說于桑榆侯田侯廬¶
我耕我居侯&KR0112;侯稌我湑我酤荒是南道爰啓厥初¶
根膏實&KR0254;後嗣之須¶
　　楊君(慶崇)墓誌銘¶
紹興三十年四月巳未眉丹稜楊君慶崇年二十有¶
八以卒其二孤邁懿懿蚤夭邁時八歳逮淳熈末年¶
七月辛酉始克葬于冨壽鄉虎頭山之原君之配石¶
氏先卒至是合葬乃嘉定二年邁以書來曰邁不天¶
<pb:KR4d0305_SBCK_069-4b>¶
逮事考妣日淺零丁孤藐葬故緩今二十有二年矣¶
而未有以識竁然非敢緩也亦妄意少自立如昔人¶
瀧罔阡墓表蓋有待也今老矣終亡以見當丗之士¶
而求銘即死將不暝子幸有以相我也余嘉其志之¶
誠而哀其弗遂也誠䟽其&KR0250;君蓋亦少孤能自植立¶
以不逮飬爲恨&KR0010;時展松檟率號慟忘返兄弟出分¶
訾取其薄室居其漏孝友之行著于里閭襮順裏方¶
待人怡怡&KR0002;無所不可及遇事勇爲凛有不可奪旣¶
事則&KR0002;未甞有所爲者少𦒿書不妄交友尤樂人之¶
善楊氏自君之王父恂登元豐五年進士第官不過¶
承議郎以殁其後衣冠不斷如縷君自少軫門户之¶
<pb:KR4d0305_SBCK_069-5a>¶
憂劬勞力學窮晨夜不置以至宗䣊之課試于有司¶
其不能具裝齎者君率爲經理俾不以累其志預賔¶
薦櫂科第者由紹興末年以來續續不絶君不可謂¶
無助其事雖亦人所能爲者然其春秋鼎盛如苗始¶
秧會見秀實使假以日月庸可限其所成邪嗚呼是¶
可哀也巳君之王父元符末應詔上書崇寜二年編¶
入黨籍中興之&KR0004;詔書數下録元祐黨人及元符上¶
書姓名旣寵秩之又禄其子孫紹興之元天子祀明¶
堂肆眚凡元符三等人悉依元祐黨人恩數&KR0057;爲著¶
明士多有沾丐者蜀顧以逺見遺幸丗載賢德不爵¶
而貴使天下之爲善者當有後而子柔中旣蚤䘮柔¶
<pb:KR4d0305_SBCK_069-5b>¶
中生君又不克壽有皇上帝伊誰云憎而獨嗇於此¶
邪孫男焞椁淳錞孫女適孫南金史正道外曾孫男¶
女三人銘曰¶
楊氏之先厥載自雍先丗仕唐僖駕是從避亂中州¶
家于唐安君九世父徙今丹山曾王父球贈秩承事厥¶
開承議直道名丗彼何人斯胡違厥臧生丗不逢謂¶
後斯昌中興詔書爰蔇徃居居墮䟽逖徃藏幽¶
墟苗不待實再丗如一天果夢夢胡𢌿之質抑人有¶
言非此其身代石塴詞以穀孠人¶
　　太孺人賜冠帔&KR0058;氏墓誌銘¶
開禧改元之夏余官中秘書青城王表民以進士造¶
<pb:KR4d0305_SBCK_069-6a>¶
廷始與傾蓋而語檢履醇固心寔期之嘉定之明年¶
春表民過余於里舎拜且泣曰吾昔䘮吾母將以某¶
年某月甲子祔諸導江縣武&KR0016;郷吾父之兆昔者乙¶
丑之會表民甞辱察焉識竁之銘敢援此以託於子¶
則辤曰竁之有銘非古也婦人名不出閫子善自飭¶
使身立名敭斯其爲銘也大哉曰子之教旣聞命矣¶
抑表民之窮毒人有不及知者吾父始居約時自闑¶
以内麻枲饎㸑米鹽臡醢吾母實躬其勞伯父宋傑¶
兩預貢籍仲父宋乂登紹興第仕至石泉守吾父獨¶
不偶吾母曰乖逢命也母多戚除館聘士教授諸子¶
大父所居爲堂曰勝籯石泉君質之以治庭對之裝¶
<pb:KR4d0305_SBCK_069-6b>¶
吾母曰先訓不可隊也乃盡中槖中裝以庚之堂旣¶
歸而欹陋弗治又勉葺之蓋十五年而復舊人緩急¶
扣門力所逮給未始有愛吾父之賔客至無留門者¶
逮&KR0660;居持家益自力聚指目夥至僕僕筥薄織袵組¶
紃以佐衣食之闕視巳出&KR0002;元配所出拊育均一人¶
莫能以厚薄名淳熈十年余兄子俊逹之充賦于永¶
康維川各以詞賦居第一吾母差自慰卒罔克壽紹¶
興三年第三兄天民復舉禮部明年唱第庭中階迪¶
功郎主潼川府通泉簿吾母喜曰詩書之澤幸不隊¶
于未亡人之手方𠋣門待還而遽以赴聞余弟之在¶
七者曰冝之以後叔父咨用䕃調巴州通江縣尉嘗¶
<pb:KR4d0305_SBCK_069-7a>¶
貢于某路轉運司俄又早丗是數者皆人所叵堪匪¶
姿性眀晤疇以自釋嘉㤗改元得重腿之疾弗良于¶
行表民當應進士舉重違膳藥吾母觴之曰爾飲斯¶
吾尚能力疾以遲爾之得表民悚然以釂少學春秋¶
觕通大指有司誤以冠郷舉曁四月丁亥造榜則吾¶
母以壬午屬纊矣免䘮不死始獲齒開禧改元進士¶
榜調漢州綿竹尉嗚呼尚忍言之人有子貴於終養¶
表民之兄弟其策名科舉者率先卒以重母慼其幸¶
及豆區禄者雖獨後死而不𫉬一日之養不孝之罪¶
上通於天不銘無以識也余瞿然警謝曰子之言及¶
此不敢曰不可孺人蓋華陽大姓名道素曽大父上¶
<pb:KR4d0305_SBCK_069-7b>¶
行皇太府寺丞大父朝彦皇祕書丞父纁取王氏封¶
孺人朝奉郎仁之女是生孺人以歸于王君宋文生¶
長見聞熏習儒素用能安貧篤踐具婦母道而始終¶
𠂻焉王君之元配魏氏生男子即子俊逹之女子曰¶
松壽嫁温江文舜中皆卒繼室以孺人生六子即天¶
民表民次&KR0073;民次秀民冝之順民天民冝之順民亦¶
皆先卒内外孫男女十有五人孺人兩遇　慶壽恩¶
得初等封賜冠帔銘曰¶
士修於約維逑之良淺泳深方靡居匪康厥修弗顯¶
厥報孔彰謂報則那卒&KR0018;其償或朝而披或夕而芳¶
譬彼場苗旣耨旣秧雖有&KR0967;饉亦有豐穰塴是銘¶
<pb:KR4d0305_SBCK_069-8a>¶
章後人之慶¶
　　　郭君(杭)墓誌銘¶
上&KR0004;臨軒之歳余與沈&KR0058;郭君之子汝該爲同年進士¶
始識君于江渚間氣貌温夷固知爲隠居好脩者君之¶
弟麟亦以累舉㤙得官還至鄱陽病革君精禱躬眡靡¶
有遺力旣死哭之慟護䘮徒行色悴形槁人不堪其憂¶
汝該請曰今違郷數千里脫不幸有風露之感柰何盍¶
以附于便舟君不可曰死喪之懷原隰之求吾不知爲¶
勩卒護其喪以逹字其孤没身不衰余以是益義之君¶
與余蓋同爲臨卭人諱杭字仲仁鼻祖倫官干黎因家¶
焉曾祖某合州文學祖某父某皆有潜德君蚤孤事祖¶
<pb:KR4d0305_SBCK_069-8b>¶
母王夫人謹甚弟妹㓜亡念之不釋君推産歸妹且俾¶
弟擇便安者而巳受其餘闔門愉愉如也性好周䘏雖¶
質屋解衣罔有吝以是家用益落嘗撫汝該誨之曰吾¶
所恃惟汝爾汝該感憤學亦力博從賢士大夫游忠毅¶
楊公震仲爲郡校官雅敬愛君父子數引重焉州較試¶
舊無地君白郡守規而屋之自經始至竣役君與同郡¶
史&KR2115;之力居多汝該登進士第每所官游君必與俱其¶
爲石泉理椽自以審克爲訓有重辟輙不樂五日一&KR0059;¶
飯之爲平反録寘汝該坐右命之曰獄成爲我筆其¶
槩吾將觀焉凡筆之忸怩者昔汝心之未盡也嘉定三¶
年六月丁丑卒于石泉官舎年六十有八娶叚氏子¶
<pb:KR4d0305_SBCK_069-9a>¶
汝該今爲迪功郎雅州司理叅軍孫拱辰年月¶
汝該奉君之䘮葬于漢源祖塋丑山之原叚夫人先¶
君二十有八年卒甞藁葬郡北聖鍾山下遷祔新¶
卜從治命也初淳熈中五部落擾邊我戰不利游㓂¶
近郊制置司遣王師雄以兵來援未至城三十里師¶
雄柵相公嶺據險自衛逗遛不前㓂日逼衆恟懼莫¶
敢以情開曉君獨奮曰事急矣安能以一方坐斃乃¶
夜踰城抵師雄砦遲明謁軍門爲劈折利害言進屯¶
便師雄如其言㓂至知我有備稍稍引去時謂微君¶
城不守矣人以是多君逺識云君之族子迪功郎黄¶
中甞狀君之行窆有時汝該奉而泣曰必君也知我¶
<pb:KR4d0305_SBCK_069-9b>¶
父者敢以銘請某曰君之行行乎家信乎州里尚安¶
以吾銘爲也汝該稽顙又泣曰雖然尚先志也乃不¶
果辤銘曰¶
蘭生深林無人而芳惟君之脩不以其郷履變蹈難¶
厥脩孔彰我作銘詩以相其藏¶
　　　郷貢進士樂君(材)墓誌銘¶
嘉㤗三年秋同年友樂新過予於里舎拜泣曰新之¶
先籍卭安之延貢丗以儒學授郷里俱死韋布逮先¶
君克紹我家而身復不顯棄諸孤十有五年矣昔者¶
嘗有治命曰我死則以依政縣北界里之原葬我焉祔¶
以元配蘇氏兄弟貧舉不以時今百用始戒識竁未¶
<pb:KR4d0305_SBCK_069-10a>¶
有銘也用敢請於吾母狀行義年以惟子也屬余不¶
敢曰不可粤三年乙丑新以書邸余於京曰癸亥之¶
㑹子嘗墜言焉今蔡食於明年月之　矣余愧¶
謝使者書以授之君諱材字元脩大王父諱周王父¶
察父潮君少穎悟仲氏叙南推官林俱以詞賦著里¶
中子及旁郡邑競從受業著録者率能取科第預賔¶
貢而仲亦擢進士獨於君觖望也太學博士李石以¶
文名重許可紹興壬午來較郷舉竒君文上之旣又¶
就見誦不失一字𩔖省報罷益痛自軥(權俱反事軌/邊义馬頸者)¶
録取韓文公文章紹編剗之句名所居堂益肆於學取¶
古今一言一事可爲訓戒者掲寘屋壁三女子適同郡¶
<pb:KR4d0305_SBCK_069-10b>¶
楊瑊羅一謙朱叔厚内外孫二十人君性方重事母¶
羅夫人無違志蘇夫人　州文學聲之女火井人其¶
卒先君二十八年恪共婦職手寫書盈篋以相其夫復¶
以授諸子宗族取式焉銘曰¶
維殖弗年維蓄弗施有醇其&KR0454;之死靡移瞻彼兆矣¶
君荒之兆維固矣子孫其皇之¶
　　　龍水錢君(安國)墓誌銘¶
今郡縣荒政不講凶年餞歳吏託勸分之名以科糶¶
令下冨人右族讙以户相推&KR0155;抄合歛如女其膚否¶
則以歲爲利而閉遏焉耳矣有能竭其力之所至不¶
費徵督而保輯郷井蠲弭剽盗&KR0002;是者隨其事功士¶
<pb:KR4d0305_SBCK_069-11a>¶
小大咸有取焉東川壤地多磽少衍而資爲甚紹熈¶
三年歳大侵民糠糒不繼錢君安國継先首發私&KR0338;¶
不足則以控于轉運常平糶郡國倉分隅以給擇謹¶
厚有仁術者主之而俾君徃來程督守宰旣深聽任¶
全活甚衆嘉㤗元年薦飢臺府議振糶君信義旣¶
著文以委屬所活視前嗚呼爲郡邑大姓者鈞是心¶
也則天下安有病歳者哉其年余仕成都徃徃有道¶
前事者亡何君以葬親䄂吾友張義立方所爲銘求¶
余誄挽又得面質之益信今年春余客成都有錢氏¶
子震之介張君而以謁入者余曰是非前發廪者錢¶
君之子邪吾聞活人者有後亟揖而進之則拜且泣¶
<pb:KR4d0305_SBCK_069-11b>¶
曰震之不天不幸昔&KR0010;䘮吾父今將以十月癸酉葬¶
方瞿然驚失且問君亡恙時事則曰不寜前事爾也¶
余先君蚤孤力學持門户䘮塟以禮昏嫁以時除館¶
聘士訓𨽻諸子家用不隊少通經子百氏期以文學¶
稍自&KR0108;抜游場屋輙不耦晚歳名堂曰孝友與羣從¶
處融融然名亭以遊息與賔客對偲偲然以至承親¶
族厚郷鄰凡人道所當爲者先君旣服行無斁張君¶
大有嘗述之矣獨未有以銘諸竁也昔者辛酉之會¶
先君嘗辱察焉非子誰屬余問其丗曰余先有舉孝¶
廉爲龍水令者始家於資之西山倒植松下丗號松¶
下錢受之宗明晁則先君之三丗也吾母郡之蹇氏¶
<pb:KR4d0305_SBCK_069-12a>¶
柔嘉靖肅宗族取爲婦式一子即震之也女　先¶
卒内外孫七人問其葬曰縣之龍水郷𩀱魚池之兊¶
山君夫人同兆問君夫人之年曰各六十有二夫人¶
卒以嘉㤗四年月　君以開禧三年十一月¶
　余旣閱狀證以昔聞冝爲銘銘曰¶
有隱其中爾痾余恫匪譽匪交維彞維𠂻彼崇者丘¶
維君之宫爾後有封母曰天夢夢¶
　　　費子文墓銘¶
費子文之葬其弟炎旣爲誌其墓而屬邑人魏某爲¶
銘銘曰¶
肅肅鳴鴈載西載東嗷嗷林烏亦哺云從何有何亡¶
<pb:KR4d0305_SBCK_069-12b>¶
勦勞我躬遵取涯分冀令而終嗚虖是惟蜀郡子文¶
父之宫¶
　　魏府君(和孫)墓誌銘¶
卭之蒲江魏姓爲廣惟譜諜之通者厥系惟二蓋亦¶
有故焉今家於邑中者則吾宗也其邑之二十里所¶
曰嘉魏者故漢嘉徙也中興初罷新學復詞賦取士¶
嘉魏之應詔者曰邦逹年甫冠即預其選我大父雅¶
與厚善他日無子大父以第三子和孫爲之子是爲¶
君二系之同異莫可考至是始以唐人洛陽曲江張¶
氏故事叙昭穆焉君字伯同一名明孫資性寛易寡¶
與物忤孝於親厚於友遇人一以誠長者無貴賤良¶
<pb:KR4d0305_SBCK_069-13a>¶
楛皆得其懽心門臨逹道徃來遊士夕館晝饌各厭¶
所欲以去下迨游手末作伶優賤工未嘗不丏貣(士/得)¶
(反從人/假貣)焉家用&KR0002;以是少屈而乎生遵畏涯分不持¶
書謁以造請𫝑涂不事鈎譎以圉奪貧弱不以子金¶
錢求倍稱之息不射時斡貨以罔利於郷曲谿臯谷¶
陬曳杖消摇嘉時令節命酒索炙訾産之厚薄未甞¶
深計也季年閱變旣乆處世夷澹鄉有不平之訟從容¶
造君一語乃釋郷之一二逺官有與君從遊者情分¶
凝篤曁其領州則書尺返以闊焉其自處不苟率𩔖¶
是君同産之二弟連歳賔貢其二弟之子接踵科級¶
雖以某之不肖亦獲綴一名子慶元進士籍君餘論¶
<pb:KR4d0305_SBCK_069-13b>¶
之所覃者盖&KR0002;此使天假之年龎然秀眉臨長族屬¶
承寕鄉鄰將有以興弟順和厚之風于國人者不幸¶
年六十以卒寔慶元六年九月戊午也曽大父　大¶
父父　妣楊氏君取同邑王氏故安岳主簿宣義¶
郎致仕偀之女克躬婦道故能成君之美前君二年¶
卒年五十有八子男三人長芾次仲翁次德謙仲翁¶
以後同産弟直行德謙以後從父弟良弼女三人皆¶
卒壻髙次卿宋仲巽張鞏芾之子一人愈芾將以嘉¶
定五年十二月丙申葬君于蒲川郷欽風里以王夫¶
人祔了翁以猶子少承警誨習熟言行之懿銘莫如¶
了翁冝也銘曰以地繫姓厥載自嘉君出吾宗克嗣¶
<pb:KR4d0305_SBCK_069-14a>¶
厥家謂約不絿謂㤗不夸謂軼不瑕我銘匪誇¶
　　　譙府君春墓誌¶
嘉定六年春正月丙寅處士譙君卒于成都之雙流¶
尉&KR0492;年七十有一厥二月辛巳其孤仲午反匶于卭¶
蒲江之里居厥九月庚申葬于鹽泉郷兊山先事以¶
書邸余曰昔者吾父孤苦自力爾居吾鄰爾寔稔之¶
爾之同産弟兄則我之所自岀也爾也視余父猶舅¶
也父之竁未有識也以惟爾也屬余弗敢辤叙而銘¶
之君諱椿字子長姓譙氏丗居卭之大邑以儒名家¶
從徙居蒲江曽大父祖道大父景陽父詢再貢禮部¶
妣陳氏文林郎壽祺之女君在母七月而生十有七¶
<pb:KR4d0305_SBCK_069-14b>¶
年而孤又三年而䘮所侍煢然一身備嘗險艱有人¶
所不堪者自㓜期立門户祗遹禮法弗敢踰越方是¶
時大母王孺人年踰八十諸父異居公委曲承順内¶
外無間言從父蓬州府君孝迪心善之毎勞之以書¶
期屬甚厚甫冠所從游皆父行初眀毛鄭詩繼爲詞¶
賦邑宰有士名者率賔禮之自貢士云亡所藏圗籍¶
散逸殆盡公雅嗜書多所儲蓄自六經子史至星經¶
地乗虞初稗官道釋毉卜之書靡不究閱或假諸人¶
廣所未見有意者隨即傳杪今手澤尚數十編歳始¶
生之日子孫上壽首陳考妣像而泣拜之居&KR0018;山望¶
見先隴作顧雲亭其上凝竚輙移晷其篤於孝愛&KR0002;¶
<pb:KR4d0305_SBCK_069-15a>¶
此資簡重與人交怡然以和有不可未甞假以詞色¶
教子齊家率本以忠孝文以扁其室其趣尚可槩見¶
開禧三年仲午以詞賦舉于郷嘉定三年再舉乃登¶
明年進士第試吏爲迪功郎𩀱流縣尉公過其子僅¶
旬歳獲終養吁是可悲也君之妃曰陳氏諱符臨卭¶
人進士仲魯之女昻之孫承事郎熈之曾孫不逮事¶
尊章獨能謹𥙊祀睦宗族有足稱者　年月¶
以疾終于正寢年　生三男子焯仲午煓焯先¶
二年而卒煓爲叔父後蚤卒四女子長適郷貢進士¶
費之午次鄭存中費德逺適存中者先亡孫男三人¶
埏址増孫女四人曾孫男一人外孫男女十人¶
<pb:KR4d0305_SBCK_069-15b>¶
銘曰蘭旣種而刈之胡委珮而亟去之葉萬子孫勿¶
替引之¶
　　史夫人墓銘¶
慶元初韓侂冑擅朝權&KR0395;熏灼道路以目前隆慶守¶
任侯逢以西充丞較士于瀘發䇿援漢王鳯事語渉¶
譏刺言路欲抨擊之姑蘇黄公子由時爲秩宗瞷其¶
事爲緩頰得免又以風成都帥臣傅致其事臺府知¶
賢卒莫敢舉其母史夫人曰踈逺小吏禍且不測敢¶
復榮望儻不得罪於名義女所就孰多士聞其言而¶
壯之其後逢宰邑温江㑹有賊曦之變夫人戒以死¶
守通守漢嘉試郡合陽𩔖以伉直不爲臺府所容夫¶
<pb:KR4d0305_SBCK_069-16a>¶
人飭之曰吾視汝骨相踈狷且直情徑行與物多忤¶
是吾所念也然淹速當知命其後逢上合陽印綬道¶
古渝州㑹故人程叔逹遇孫奉使峽部迎見相勞苦¶
他日過姑蘇見子由曰聞子以策士柱權臣嘉定詔¶
書增秩甚寵然初議有請逮繋制獄者儻知之乎夫¶
人聞而嘆曰吾固念女之多忤也於是士益謂夫人¶
善知子雖滂母亡以逺過某與逢有連自&KR0227;習聞夫¶
人言德越守眉山又得從薦紳大夫慶九秩將徃拜¶
之弗果二月　夫人巳不起疾矣厥五月逢見¶
其二子寓余書且以夫人行治之狀來曰逢將以十¶
二月　葬吾母于青神縣玉臺山先兆重惟吾¶
<pb:KR4d0305_SBCK_069-16b>¶
母始居約時吾父奉議君教授成都廣漢間吾母居¶
守蒿簪布&KR0237;&KR0188;食脫粟有人所不堪者能敬事重闈¶
得其懽心凡𧖟績絲枲米鹽靡宻之事躬服其勞吾¶
宗子弟之賢者從吾父游食飲澣濯之需吾母率身¶
任之逢髮未垂齠即督令游學他郡凡十年在外罔¶
俾懷居亦異乎人之愛子者矣且甞拊逢而言之曰¶
自吾爲女家婦逮事女曽大父知嘗從李褒工詞賦¶
年七十猶累試春官女父祖俱屈武陽女不自力以¶
亢而宗吾將奚望逢聞之&KR0719;(與悚/同)然由是不懈益勤淳¶
熈七年逢中進士第宰相趙文定公議第三女昏對時¶
太常少卿朱公時敏爲著作郎於吾父雅善朱公之¶
<pb:KR4d0305_SBCK_069-17a>¶
夫人任姓於吾母齊年母命逢俟而解&KR0260;冝即朱公¶
議成禮吾婦旣歸將以宰相子所得冠帔㤙爲夫人¶
封有司格不行迨逢積官陞朝吾母始得初等封嘉¶
定建儲肆𤯝益封太安人嗚呼是尚足爲報乎義方¶
之訓尚復聞之否乎昔者宗族之從游於吾父者來¶
㑹吊咸曰教我者余兄也養我者余嫂也相向哭失¶
聲嗚呼是可彊而致言乎不肖逢大懼歳乆懿言茂¶
行湮鬱弗彰墓門有石願子有以識諸某瞿然謝曰¶
微子言也吾固聞之矧辱二子焉用不復辤夫人姓¶
史氏自鼻祖司馬某從唐僖宗入蜀以罪言死葬于¶
青神二子瑜　因家焉再傳曰在謙官符寶郎是爲¶
<pb:KR4d0305_SBCK_069-17b>¶
<pb:KR4d0305_SBCK_069-17b>¶
以識其藏余竊惟念於子遠爲同年進士其後持節¶
東川又嘗爲寮於其請也奚敢不諾乃誌而銘之誌¶
曰子遠名運成唐末有諱充者爲漢州金堂令時稱¶
循吏僖宗入蜀加侍御史柱國錫緋衣銀魚以旌異¶
之拾遺錢詡誌其墓則子遠之十丗祖也大王父諱¶
彬王父諱隲父諱符從政郎贈通直郎母王氏贈孺¶
人是生九支夫子子逺居其八少力學爲文務崇大¶
體年三十有二始與郷貢旋丁外艱又三年𩔖省試¶
奏名又眀年賜苐調榮州應靈縣主簿秩滿調嘉定¶
府府學教授秩滿又調雅州州學教授雅之學宫頗¶
修而士廪稍不給則請於州授田分財以助之秩滿¶
<pb:KR4d0305_SBCK_069-18a>¶
調隆州仁壽縣丞旣而堂差潼川府府學教授築髙¶
風堂續進士題名記以激厲後進郡有江磧歳乆化¶
爲沃壤豪室擅其利至交訴于訟庭有司奪而鬻焉¶
子逺讎以學廩之餘用以其租挈增置弟子貟田旣¶
入于學則相與殽亂疆理以售其欺子逺躬行仟佰¶
敗其邪謀秩滿又教授長寧學故湫隘士𨽻業無所¶
於是營宫室設筵几以妥安之郡有淯井監舊以鹵¶
水幣餘資養士之費郡將掩以自封子遠白諸提舉¶
學事司復歸于學郡將反以是敬禮之致之莫下郡¶
事多所禆益舉者及格勑二子浮家西歸身詣轉運¶
司白事寶慶元年正月庚辰終于遂寧客舎年六十¶
<pb:KR4d0305_SBCK_069-18b>¶
有二死之日旁無親人同年友應文父懋之時爲轉¶
運判官同郡任傳父處厚知遂寜府事具棺衾以歛¶
烏呼可哀也巳元妃祖氏繼室史氏皆贈孺人先卒¶
祖氏巳葬今以史祔子男三人孝先孝友孝安先爲¶
伯父後孫男二人立祖通祖孫女一人余嘗謂士生¶
一世當以千載自期夲之以五事事者有事於斯五¶
者是也成之以五品品者品節於斯五者是也行之¶
而著習矣而察由之而知其道逹則見之於治國平¶
天下苟不逹矣脩身齊家以淑諸人一或怠廢是爲¶
自棄&KR0002;子遠者幼學于家以父爲師以諸兄爲師友¶
烝烝乎一家之咊長而䇿名雖未究其用而四爲郡¶
<pb:KR4d0305_SBCK_069-19a>¶
文學孳孳然以師道自任凡所以漸摩淬厲以至館¶
粲委積靡一不問是豈有他哉亦曰行吾職分所當¶
爲者耳充是心也逹而師保萬民吾知其必不&KR0018;其¶
生矣銘曰居家誾誾涖官恂恂淹速在天知不知在人¶
懷忠迪純以終其身¶
重校鶴山先生大全集卷之七十¶
