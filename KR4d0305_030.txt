# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:50.239644
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 30
#+PROPERTY: FILE SB04n0575-032鶴山先生大全文集-文集三十二.
<pb:KR4d0305_SBCK_030-1a>¶
重校鶴山先生大全文集卷之三十二¶
書¶
　　上建康留守葉侍郎(適)¶
某卭之鄙人也生長寒鄉㓜甞有志於學網羅經傳¶
渉獵書記徃徃能以誦&KR0003;詞章恱人耳目哆然謂如¶
是足矣少長而稍聞先生長者之訓知聖賢之學在¶
於求仁格物居敬精義以明吾性分之所固有者耳¶
則憮然以失瞿然以興於是俛焉以求其志不幸而¶
貧賤迫之科舉累之而志始撓弱一行作吏則益不¶
能以純固矣年二十六來爲學官始獲接四方之士¶
而取師友焉職分旣專始獲肆力於學漸習旣乆時¶
<pb:KR4d0305_SBCK_030-1b>¶
有新得明年爲館職始獲盡見中秘書取帝王所以¶
繼天立極及聖賢明德止善之要研習體察而又即¶
夫河南諸子所以講學次第以推原㝷流而後知夫¶
天地間有可愛可求者莫不有之而某之生也有年¶
乃獨懵不知覺方以弱植淺中藐然於利禄之蹊所¶
得亡幾而所䘮自滋日徃月流迷不知復則將駸駸¶
爲小人之歸矣因惟聖人之學十五而志逮三十而¶
立某今也行年二十有九矣聖人生知安行固未可¶
以闚倣萬一而獨不可知所師慕以爲求端用力之¶
標準乎於是丐歸田以師立名其所居齋擬求一語¶
爲謝　侍郎方以道學正宗倡明後進幾有以警誨¶
<pb:KR4d0305_SBCK_030-2a>¶
之俾得以循是而思所以立焉不勝幸甚¶
　　　上李參政(壁)論蜀事(丁卯二月二十七日)¶
蜀中一變如此罔然莫知所措或又謂真贗未可知¶
至巫陽上下則知逆謀巳成僞黄榜四岀矣㑹諸公¶
數十舟俱出關遂相約囬舟復東而舟中之人皆思¶
西歸一夕潰散不免別募梢火易以小舟後數日始¶
得尾劉緫郎諸公皆回荆州狼狽顛踣祗自憐嘆今¶
峴首之圍幾百日而未解京西諸郡蕩然一空荆門¶
亦以焚掠剿屠幾無噍𩔖前日士民逃京之蜀今又¶
逃蜀而還京舳艫徃返相望前有㓂盗之畏後有&KR0427;¶
僞之汙倀倀然未知所以免今逆曦又直指秭歸爲¶
<pb:KR4d0305_SBCK_030-2b>¶
限蔣帥嘗爲奉行僞令下歸州云蜀王巳與大金議¶
和如大金有兵前來本州不得迎敵近又遣禄禧以¶
千人分守瞿唐等處二十三日巳交割蔣守其意惟¶
懼王師之不衂惟懼虜兵之不得志日夜念此爲之¶
憤惋亦嘗靜而思之彼雖握重兵得地形而所幸者¶
有必不能乆者數事其附虜以叛似僞豫而世受¶
國恩身兼將相寵異踰等乃非豫比方且利吾有狄¶
難臣於北狄欺脅君父或又見虜人與曦之僞詔自¶
去年七月曦遣人至彼巳鑄下蜀王之印審爾則包¶
藏逆謀又非一日矣懷詐孤　恩以危宗社生靈天¶
地之所不容神人之所共憤一也狼子野心反覆多¶
<pb:KR4d0305_SBCK_030-3a>¶
詐方時多事且使之暫守四蜀而彼得以併力於淮¶
漢而其無厭之求難塞之請必繼踵而至傳聞見巳¶
要求重幣拘籍兵數萬一不厭所欲則馳一介之使¶
廢之移之誅之皆爲所制談𥬇可以得蜀矣二也自¶
古&KR0427;叛而能得志者多出於人心厭亂思治之餘一¶
遇豪傑撫定則翕然歸之令　祖宗德澤在人　朝¶
廷紀網政令雖間有缺失然上下維持隨即正捄比¶
者皇儲駢慶之祥又可以推見天意之不我違今一¶
旦遽取四蜀而臣之夷之人情震憤恨不食其肉必¶
生内變三也英雄舉事必先得人以爲助今賢士大¶
夫旣各潔身以去諸將率多遁逃其未去者止是畏¶
<pb:KR4d0305_SBCK_030-3b>¶
死而貌從紓難以待反正耳所謂屈膝投拜甘受僞¶
命不過暗劣亡恥者曾犬&KR0510;不&KR0002;而何可與共事哉¶
四也曦本驕騃習貴不閑將略不識事體不過以父¶
祖故又多訾善交結未甞有尺寸報効而超獵至此¶
本無過人自古英雄舉事豈有北面拜虜奉表稱臣¶
而用其正朔者此又足以推見其無足畏者五也合¶
是數端曦之必不能長可拱而俟然獨爲朝廷憂¶
者虜一滅曦則蜀將淪而爲夷虜不退京西之師則¶
無力可以討蜀此忠臣義士之所以日夜憤泣而搏¶
手無䇿也爲今日計固不可速之以激其變而亦不¶
可緩之以觖民望須是因人心之憤激方新見聞未¶
<pb:KR4d0305_SBCK_030-4a>¶
熟及熱圖之則必有倒戈以爲内應者又須重爲之¶
賞以購之則必有能轉禍爲福者伏計廟筭巳有處¶
分僭越皇恐¶
　　　上韓太師(侂胄)論逆曦事¶
某聞有逆曦之變始而駭中而疑終而信其駭也事¶
出意表罔然以失蓋亦人心之所同其(疑/也)則以謂曦¶
本乳臭子特以父祖故未嘗有横草尺寸功而位極¶
武階身兼將相今又以西垂&KR0013;兵俾之盡護諸將¶
主上之所禮貌大臣之所剸屬乆揔戎昭任之不疑¶
寵異&KR0002;此而不以此時報　國顧萌二心則非人𩔖¶
也其信也又謂曦之輕蔑王室包藏禍心本非一日¶
<pb:KR4d0305_SBCK_030-4b>¶
有識之士𩔖能言之乃敢上誤廟筭張空北征而蓄¶
縮自守乗時爲姦自通醜虜以欺脅君父其狀蓋¶
自去秋以來則又近於可信於是踉蹡返棹自巫山¶
近境亟囬江陸覘知反狀甚悉不覺泫然殞涕恨不¶
身先士卒膏劒外之草俘此狂逆也而襄安之圍未¶
退又進迫荆門目前殷遽如此則似未容虚此以應¶
彼爲宣司計只得量緩急而爲之應且速營襄安之¶
援其如討叛則旋爲布置以俟　朝廷處分度二郡¶
之圍解則正興兵討叛之機也今二圍既解而朝¶
廷處分猶未聞有赫然振厲可以大慰人心者其&KR0003;¶
不過曰事當重遲欲速則激事當周宻張皇則駭衆¶
<pb:KR4d0305_SBCK_030-5a>¶
區區愚&KR0937;窃不謂然常人之情驟變則憤激乆之則¶
因循况曦之不道本起於易我環六十州豈無&KR0162;軀¶
徇國者而包羞舍垢遲遲至今未有能即事刄於曦¶
以報　天子者則亦未必非疑我之力方弊於北事¶
而未暇拯巳也故且苟延歳月以需王師耳然聞之¶
道路則曦之爲謀日深又非曩比分遣偏禆以守州¶
郡之要劇者矣漸易諸將之不附巳者矣増置百司¶
士之受僞命者日以多矣輕繇薄賦人之沾小惠者¶
日以廣矣小人無知不識利害因循日乆或將安焉¶
則今日討叛之舉可斯須緩乎可以易心臨之乎下¶
哀痛之詔洗濯弊事以作人心別逆順之理明其爲¶
<pb:KR4d0305_SBCK_030-5b>¶
賊以厲士氣亟肆赦宥原脅從之罪而開其自新分¶
遣辯士諭關外諸將以大義而重爲之爵賞傳檄蜀¶
郡乗人心之厭亂而許之以和戎罷兵此等舉措在¶
今日皆當汲汲施置而不可忽其次則莫&KR0002;乗人心¶
之憤激方新而曦之規模未立楊虚聲於均房之境¶
而亟以重賞誘致禄禧發大軍萬人奪瞿唐循夔子¶
而上號召瀘益綿劒諸郡約田氏兵以爲内應自萬¶
岀陸自渝合泝流皆可進兵北去奪劒𨵿以扼衿喉¶
奪益昌以據金榖大勢旣定人知逆順禍福之較然¶
則三都統之兵亦將倒戈以爲我用雖甞受僞命者¶
亦將自擇利害&KR0002;是而㬢安所逃乎使曦幸而不授¶
<pb:KR4d0305_SBCK_030-6a>¶
首於我則不過逃而歸虜耳縱在虜亦不足爲深憂¶
曦死而虜爲㓂我亦固有之患皆可以漸爲之圖而¶
吾巳可抜四蜀於&KR0013;髪左袵之幾不免矣&KR0002;掩匿覆¶
蓋悠悠歳月養禍而觖民望則祗見其害未睹其利¶
也呉宣威威望著恩信行人樂爲使彭都統雖非素¶
望然近以拔身汙僞銳然逺來士譽始歸留之在此¶
亦可使血脉通貫見巳部分諸將結約内應止候朝廷¶
明降處分如前所陳者昨又見移秦世輔遣王大才¶
此皆甚愜人意去留得冝惟未頒赦令未專責任未¶
正討賊之名中外顒顒日月以幾太師身佩安危¶
伏惟力賛　睿斷蚤决大計以投機㑹以解西南倒¶
<pb:KR4d0305_SBCK_030-6b>¶
垂之急實宗社生靈之幸某生長於蜀粗知蜀人之¶
心必不俯首下氣以臣於賊其日傒王師之來非&KR0002;¶
曩時諸公妄揣虜情以誤大舉之比也惟太師亟圖¶
制之¶
　　　上呉宣撫(獵)論布估¶
某昨蒙面詢蜀人賦租之目蜀距天日萬里呌呼不¶
聞未有過而問者而宣撫待制獨&KR0099;然及此六十州¶
幸甚且如比年以來兩浙丁錢兩淮租稅及東南諸¶
司州郡凡有申請例蒙蠲放而蜀中賦歛繁重乆爲¶
民病者如折帛之害鹽酒之害皆中興以來軍興一¶
切之須名號紛紛未易悉數逾八十年而未得弛焉¶
<pb:KR4d0305_SBCK_030-7a>¶
請先以布估一事明之自天聖四年宻學薛田守蜀¶
就成都重慶府卭彭漢州永康軍産麻去處先支下¶
户本錢毎疋三百文約麻熟後輸官應副陜西河東¶
京東三路綱布是時布價甚賤因以利民故願請者¶
衆不請者不強也至熈寜間布直漸長民無請者漕¶
司始増價至四百敷入衮折等第科買然亦止是責¶
納正色民尚樂輸建炎以來大兵乆駐蜀口都漕趙¶
開始改理估錢以濟用度毎疋增至二貫自後累經¶
臣僚奏減則又就除本錢三百每疋爲錢一貫七百¶
去元買之意愈逺而名愈不正以今日所取之數言¶
之爲布七十二萬八千八百疋有竒價例不等爲錢¶
<pb:KR4d0305_SBCK_030-7b>¶
一百三十七萬七千有竒有衮折敷二百文科一疋¶
者有衮折七十文亦科一疋者科敷旣乆民力益困¶
年豐榖賤則所収不足以償所輸脫遇凶年饑歳則¶
十室九空徃徃流莩轉徙化爲盗賊只如成都漢卭¶
地多沃壌去冬亦不免有嘯聚抄掠之擾則其他磽¶
&KR2294;之郡可以推見遂使亂臣賊子得以輕繇薄賦爲¶
固結人心之術愚民無知惟惠之懐甚可畏也及今¶
蜀亂始平正勞來安輯之機不於此時解絃而更張¶
之則將安待雖然此時六州之偏受其害者待制¶
黨有意焉則自餘名色之徧爲六十州之患者當繼¶
此以稟伏乞台照¶
<pb:KR4d0305_SBCK_030-8a>¶
　　　荅虞永康(剛簡)¶
齋銘所疑無非切問注釋志學從心一叚詞義精宻¶
非有&KR0636;泳省察之功不能及此但詳味銘之始末所¶
謂人之晞聖資蓋鮮夷亦或僅有而言人之能有志¶
於晞聖此資質絶難得來諭乃以人皆可爲堯舜凡¶
人與聖人資性本自一般破之但銘辭元只下一資¶
字恐未可草草看且資性二字亦不可不别&KR0002;論性¶
之本體則性即理也無有不善夫人皆可以爲堯舜¶
故孟子有道性善必稱堯舜以實之所以明人之性¶
善不以賢且知有餘愚不肖爲不足今止言資則別¶
有&KR0003;資字雖於經無明證然以字義言之謂之資質¶
<pb:KR4d0305_SBCK_030-8b>¶
資稟才資大抵只是氣質之𩔖氣質之性却未免有¶
昏明清濁得氣之清明者爲聖人或昏或濁者凡人¶
爲人能於此亟加澄治之功而自此充而爲堯舜亦¶
無不可然則謂之鮮夷亦不妨否來教又以同人之¶
卦同乎人者同此資也取義又別又有比而同之之¶
病我材甚良我年孔當捨彼舊轍靡爲物降却方&KR0003;¶
三十而立以後事至命以義知即知命也心非外假¶
即嘿識心通也此以下遂言至於不踰夫孰禦者則¶
彼其詞意於志學節次亦甚分明但&KR0003;到立字不甚¶
痛快誠有如來教之所謂䟽略者至於雖則云然有¶
言于兹是二非一必也貫之以我晞聖則猶是二以¶
<pb:KR4d0305_SBCK_030-9a>¶
身體之從向上着實充去則方是一故曰必也貫之¶
&KR0002;逐叚做去乃是非一須是貫得精粗無二特熟與¶
不熟有差別耳却不須&KR0003;以何而貫之曾參之忠端¶
木之恕兩&KR0003;稍似間斷亦甞如來諭所及者面質葉¶
文其&KR0003;乃謂此二語互發作文固多有此體因復舉¶
程氏之&KR0003;所謂維天之命等語問之渠云此忠恕之¶
極至處在學者分上要切已體認只是從盡巳推巳¶
中心如心之𩔖推㝷將去乃爲切近如世間人所謂¶
忠於君父忠於友朋及恕心恕法之𩔖大槩同此一¶
&KR0003;忠即體恕即用即所謂大本逹道不可拆看也來¶
教又於一貫之後將子思違道不逺之語衮&KR0003;在下¶
<pb:KR4d0305_SBCK_030-9b>¶
不知在高意亦甞分別否蓋曾子之忠恕在聖人分¶
上言之程子所謂動以天者是也子思之所謂忠恕¶
乃在學者分上言之所謂盡己推已之𩔖是也此處¶
亦不可糊塗看過來諭又云巳者忠也不施所欲於¶
人恕也但盡巳之謂忠本在盡字上發明忠字今只¶
一箇已字便&KR0003;巳者忠也却恐語脉太快意義反未¶
足更詳思之却以下教從心所欲不踰矩古注元是¶
有如字一音舊見先儒多只作平聲讀義味稍&KR0055;長¶
蓋言聖人至此則隨其心之所欲而自不踰矩胡氏¶
所謂隨所意欲莫非至理心即體欲即用體即道用¶
即義最爲詳宻今來却增一&KR0093;旁作放縱之縱固是¶
<pb:KR4d0305_SBCK_030-10a>¶
古註亦有此音前輩亦有從此&KR0003;者但云在他人之¶
心一縱其失如何惟聖則能縱心却不岀矩詞義俱¶
似未瑩來諭又謂自志學至縱心之序所以示學者¶
使之措其功此&KR0003;固不差但見諸&KR0003;中惟朱氏所云¶
聖人生知安行固無積累之漸故其心自能至此也¶
是其日用之間必有獨覺其進而不及知者故因其¶
近似以自名欲學者以是爲則而自勉非心實自聖¶
而姑爲是退託也此一叚義諸家稍宻併以録呈¶
　　　又荅虞永康¶
來教所謂資性之&KR0003;本之於易之資生繼之以孟氏¶
之性善之論以及於伊洛氣稟之&KR0003;先指大本乃及¶
<pb:KR4d0305_SBCK_030-10b>¶
其次源流固自正當但資之與性字義各別亦須別¶
白令分曉董子所謂有能致之資注云資材質也程¶
子銘李仲通之墓亦曰剛柔雜揉兮美惡不齊聖雖¶
學作兮所貴者資便儇皎厲兮去道逺而前輩論資¶
字只是作如此&KR0003;難以與性字混而言之&KR0002;夫所謂¶
資生則資取也言乾道之元萬物之所取以爲始者¶
資字只訓資取資藉之資却是必欲以是解資質之¶
資固亦可以牽合但要求一實字以證此資令一語¶
可盡不費雜&KR0003;則須當如董子程子之&KR0003;某非强爲¶
葉文主張者但見其人之晞聖資蓋鮮夷之句與明¶
道聖雖學作所貴者資二語詞意直是相𩔖元非害¶
<pb:KR4d0305_SBCK_030-11a>¶
義似亦可以放過也大抵門下之所論者皆是性之¶
本體故人可以爲堯舜及同人于野之&KR0003;自其同者¶
言之而葉丈之文乃言氣質有清濁厚薄之異故謂¶
之鮮夷自其異者言之至意與用字各自不同故不¶
免有如來教之所疑爾己所不欲勿施於人此意便¶
與施諸巳而不願亦勿施於人同理已者忠也只&KR0003;¶
恕便有忠在其間&KR0002;分岀一巳字作忠字便傷於鑿¶
語意反不渾然如何更詳思之從心只從本字作平¶
聲讀似不費力今　仍欲增一絲旁作放縱之縱¶
亦&KR0003;得去但來教難僕從心之&KR0003;曰從心所欲則欲¶
出於心人之有欲即從心岀不待至七十方從心岀¶
<pb:KR4d0305_SBCK_030-11b>¶
此則不然欲雖人之所有然欲有善不善存焉&KR0002;聖¶
人旣以生知之質學力又到至七十時隨其心之所¶
欲爲而自不踰則此殆與門下放縱之&KR0003;自不相逺¶
獨區區之意欲從陳氏胡氏諸家之&KR0003;者蓋謂避得¶
放縱字少病耳有如來教必欲從放縱之&KR0003;則大意¶
元自同更無用辯¶
　　　柬孫蒲江(綱)¶
某伏準使縣關報成肅大祥齋筵督令陪預三日¶
拈香契勘祖宗故事丁憂人旣解官不惟無職位¶
版綬且併去階候服闋日須從朝廷再給告劄然¶
後繫階受任南渡以來雖號爲禮文多闕然知禮者¶
<pb:KR4d0305_SBCK_030-12a>¶
猶能遵守故實錢周材旣免䘮辝免召命繫朝議大¶
夫衘張魏公免䘮歸家止着白凉衫客位用幹辦府¶
名岀手榜云丞相未有衣冠見客識者是之今禮學¶
不明此等事不復講行士大夫亦多罔聞知况某兄¶
弟新䘮未卒各在齊斬雖奉議從政之𩔖皆非所當¶
有詰朝之事君命以常服見兄弟自無衣冠可以趨¶
簉下陳元付下台緘輙用繳納併略以已見求教¶
　　　又柬¶
某昨以兄弟各在齊斬於成肅大祥齋筵未有衣¶
冠可以陪預且見縣胥所持告報之緘雖&KR0009;居之有¶
䘮者亦存舊例尚存階位無異常時方煢煢在疚受¶
<pb:KR4d0305_SBCK_030-12b>¶
之不皇不無惝怳因試引先正一二事籍以爲求教¶
之目庶相與講求至到非敢矜知衒博爲無益之辯¶
以溷清聽伏蒙教報縷縷盈槧論議正大啓發爲多¶
然細加玩繹則略似差舛於區區寡陋未能釋然蓋¶
先王之禮制以君服同於父母皆斬衰三年至於母¶
后之䘮以尊無二上則不可與君比故禮爲王斬衰¶
三年王后齊衰不杖期而孔門問荅亦謂居君之母¶
之䘮居處言語飲食衎衎爾禮固有降殺也今主¶
上於太母之䘮&KR0002;引先朝故事惟哲廟於宣¶
仁后正合此制元豐末百官爲神考服斬衰而元¶
祐末百官止爲宣仁齊衰不杖期故范純甫於元¶
<pb:KR4d0305_SBCK_030-13a>¶
豐末則引經建議論易日月之非元祐末未見有所¶
奏陳(台諭謂/宣仁之䘮范甞建議/豈有所考邪望詳賜指示)由是觀之則太母¶
之䘮當及期而除今　朝廷行下州縣皆令百官於¶
大祥日服常服皆本之禮經參之故實累經先儒講¶
行寔爲至當臣子所當遵稟似未可輕議齊衰之人¶
無由可與今台諭所引曽子問數語乃是君薨事施¶
之於一國耳况在今日似大叚有礙不&KR0002;勿引此事¶
爲佳台諭又謂慶元&KR0004;　髙后之䘮晦翁申明范&KR0003;¶
髙后上仙在慶元三年十一月六日而晦翁去國乃¶
元年　月有如台諭所及者乃是爲孝廟發耳區¶
區於禮經於故實皆某之所未能悉知正望不鄙註¶
<pb:KR4d0305_SBCK_030-13b>¶
