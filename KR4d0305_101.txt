# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:53.898856
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 101
#+PROPERTY: FILE SB04n0575-102鶴山先生大全文集-文集一百二.
<pb:KR4d0305_SBCK_101-1a>¶
重挍鶴山先生大全文集卷之一百二¶
　問漢唐宦官外戚藩鎮夷狄¶
天祐皇宋¶
藝祖皇帝提纛下之師収神器於五閏金戈鐵馬之¶
餘異時内患外禍稠見疊作今則傳禩二三百載&KR0155;¶
平之日居多異時尾大不掉足上首下今則居重馭¶
輕君制臣承内外之𫝑大順竊嘗伏讀¶
國史然後知聖人之所以遺後丗者其智慮規畫固¶
自有逺且大者也自大難甫乎大臣如趙韓王輩左¶
右扶翊元勲𪧐將休兵歸衛老於牗下相臣樞臣或¶
上印綬不以典藩則亦&KR0338;之祠禄或奉朝請外而郡¶
<pb:KR4d0305_SBCK_101-1b>¶
之政&KR0009;於守縣之政付於令守令之權歸於按察按¶
察之權歸於¶
朝廷上下相維輕重相制近臣無專恣之患藩鎮無¶
擅權之𫝑郡縣無專殺之威士自一命以上刑辱不¶
加雖間有擊柝之虞而絶無蕭牆之患立法剏制如¶
此其善行之三百載而患不作豈非¶
聖祖¶
神宗剏法之善而¶
聖子¶
神孫守法之嚴歟若夫漢唐之患大異此矣漢之弊¶
過乎變者也唐之弊輕乎變者也過乎變至於矯枉¶
<pb:KR4d0305_SBCK_101-2a>¶
而過正輕乎變適以階變而召亂漢&KR0004;懲𥘿孤立大¶
啓九國跨州連城拜上東門之命適足以爲呉楚連¶
衡之階而三庶孽之封適足以培漢法不行之地後¶
來者懲羮推恩之令起附益之法設左官之律興諸¶
侯惟得衣食租稅甚而至於乗牛車又甚而至於上¶
璽&KR3903;以飬成王氏之禍光武之興此監未逺於是盡¶
奪三公之權而歸之尚書厥後大臣權輕不足以制¶
小人而順帝之立蠡吾之建閻顯之誅梁冀之夷至¶
此而外戚宦寺始足以病漢故曰漢過乎變至於矯¶
在而失正此也唐太宗力剗隋弊亭障列玉門號令¶
暢南海辮髮之長待唐璽纛而後立正觀詔書四夷¶
<pb:KR4d0305_SBCK_101-2b>¶
寶之而傳丗上封域圖者有之獻黃金鵝者有之后¶
丗子孫循守勿失則唐無夷狄之患矣而乃輕變之¶
奈何太宗府衛設兵循西魏以來之舊居重馭輕舉¶
天下不能敵關中之半故今日之扶犁南𠭇即異時¶
之荷戈閫外者也異時之雲屯塵合即今日之火耕¶
水耨者也後丗子孫循守勿失則唐無藩鎮之患矣¶
而乃輕變之柰何太宗以北門營繕無與南衙政事¶
此固可議者然親近如内侍省而不立三品官目不以¶
事任之守禦閤門掃除庭廡不過使之供輿臺皁𨽻¶
之職帝蓋謹於履霜者後丗子孫循守勿失則唐無¶
閹寺之患矣而乃輕變之奈何故曰唐輕乎變至於¶
<pb:KR4d0305_SBCK_101-3a>¶
階變而召亂此也雖然挑虫之不戒而拚飛蟻穴之¶
一潰而滔天人君之用心其嚴乎漢侯王之患䟽烈¶
特外變耳自馬竇權移主上宦者游後庭二將軍揚¶
旌隂山而後丗外戚䆠官夷狄之變皆自武帝之欲¶
心啓之唐女主之禍雖熾然天所命耳自楊國忠獲¶
用髙力士蒙寵諸節度受封而後丗女主宦官藩鎮¶
之變皆自元宗之侈心啓之先儒&KR0171;公子瞻謂漢有¶
一變石公守道謂唐有三患皆貽咎於漢唐之諸君¶
愚請用其責於二英主之用心以附責備之法¶
　　　問六經疑¶
漢儒六經之學以辯&KR0003;勝而是否不與焉瑕丘江公¶
<pb:KR4d0305_SBCK_101-3b>¶
受榖梁董仲舒受公羊二人同時辯論仲舒辯而江¶
公訥故公羊勝嚴彭祖受公羊劉向蕭望之受穀梁¶
二人同時辯論劉向辯而彭祖訥故榖梁勝至於解¶
頥而&KR0003;詩折角而論易傳古禮十七篇而言禮師¶
法百萬言而談書漢儒六經之學陋執事大人以諸¶
經之疑不鄙夷後學而教督之愚不敢効漢儒以虚¶
辭勝請爲執事質其是否者且書之不記宣王亦猶¶
詩之不録康王也詩之不録威文亦猶春秋之不録¶
管仲也&KR0112;離降於國風聖人所以嘆王室之卑七月¶
列於國風聖人所以示列國之正𣈆用天子禮樂則¶
魯之有頌夫何疑二雅有正變則小雅多文王大雅¶
<pb:KR4d0305_SBCK_101-4a>¶
多幽厲夫何怪詩書之義大略可睹矣三易所以明¶
三代正朔之殊上下經所以言天道人事之異義理¶
象數則學者之自異也剛柔徃來則卦之渉於變者¶
也以至春秋爲尊王而作以臣召君春秋猶爲𣈆侯¶
諱况射王中肩之事春秋尚忍言之哉楚爲中國患¶
始而稱荆呉爲中國援則進而稱爵一字之華衮斧¶
龯春秋之法具在易春秋之義大略可睹四經之疑¶
旣略陳其槩矣&KR0002;夫執事所謂學經之失則請終言¶
之以爲經生之戒誦麥青之詩以發冢大誥之書以¶
文奸詠驪駒之歌則病曲禮矣假瑶爵之&KR1036;則誤周¶
官矣幾神祖品題易賊也遂事啓邊釁春秋蠧也¶
<pb:KR4d0305_SBCK_101-4b>¶
黃太史之詩曰自古非一𥘿六籍蓋多難愚憤此乆¶
矣願從執事印之¶
　　　　問兵民財吏之弊今日何以爲革之之方¶
嘗讀漢金布令甲其文曰邊郡數&KR0013;兵罹飢寒令天¶
下供給其費夫經費調度不仰給於縣官而𠋣辦於¶
天下令甲所書特一端耳觸𩔖長之漢之求多於民¶
者亦苛哉漢人色色𠋣辦於民疑其兵民財吏之費¶
天下必有涸然不給者然攷之班史則乗堅䇿肥履¶
&KR0093;曳縞牆屋&KR0013;文繡閭閻食梁肉僮&KR0016;帶刀劒此風¶
雖侈猶可以見漢民之優&KR0073;也㑹稽計簿三年不上¶
右族占墾縣數&KR0018;課内史假貸租多不入追科雖拙¶
<pb:KR4d0305_SBCK_101-5a>¶
猶可以見漢吏之恤民也自文迄武有都内太倉之¶
積&KR0004;元永光有水衡少府之贏則國用充積而財不¶
聞其困民㑹稽兵以備閩粤巴蜀兵以備西南夷上¶
谷等郡兵以征匈奴則近郡調發而兵不聞其病民¶
漢取辦於天下&KR0002;此其夥然民力旣優而吏不擾民¶
財不困民兵不病民經費調度隨&KR0024;輙羡將以其帑¶
藏之所儲過於宻而足以給之耶則軍市之租委之¶
邊吏釋罪之錢&KR0009;於北軍廩犧之錢散於馮翊平陵¶
工作假於水衡則帑藏未嘗宻也將以其版圖之所¶
入足以贍之邪則少府陂澤貴戚冒墾𨵿東流民名¶
數頗落中尉脫卒得數萬人樂安隱田多四百頃則¶
<pb:KR4d0305_SBCK_101-5b>¶
版圖未始詳也天下之財使天雨而&KR0017;輸也則可今¶
飬兵置吏與夫生財之道色色𠋣辦於民則是可不¶
爲根本慮哉漢之人君吾知其所以致此者蓋有道¶
矣漢自髙惠文景五六十載間或十五而稅一或三¶
十而稅一取民旣輕而减田租之詔無歳無之其後¶
武帝以賈人之子市中錐刀之末將盡争之&KR0002;此者¶
疑於苛取矣然惟漢人三十稅一之制猶存不改張¶
敞謂其百姓不加賦而軍用給班孟堅謂其民不加¶
賦而國用饒攷之西域傳有司請益民賦三十以給¶
邊用而帝不從夫當邊用不給之秋益賦之請是冝¶
忻然一肯首矣而牢辞固拒不忍有一毫之橫賦而¶
<pb:KR4d0305_SBCK_101-6a>¶
加諸本根夫苛取如武帝而且知爲根本慮他可見¶
矣不然經費所以責於民者繁而田賦之所以恤於¶
民者薄則凡飬兵與夫國用之制其能一一無歉乎¶
執事枚舉民兵吏財下諮承學執事旣巳條列四者¶
於前而又謂修其一而吏以此治財以此冨軍政以¶
此成執事其欲先修&KR0073;民之政以爲三者之本乎敢¶
以此&KR0003;復于執事且今日天下何病哉置吏飬兵等¶
政𩔖多不滿人意者先正宋公祁作郡牧論謂國家¶
𠋣辦於二千石特皆簿領之期㑹獄犴之文致吁今¶
日之事又甚矣追科迫於星火符移慘於矛㦸健敏¶
治辦以爲進取之梯媒九重降詔至謂士有横翔捷¶
<pb:KR4d0305_SBCK_101-6b>¶
出之心則吏之刻民如之何而絶之先正蘇公轍元¶
祐㑹計録謂藝祖府庫充塞創景福内庫以蓄金帛¶
今之用度大率多於前丗吁今日之事又甚矣錙銖¶
之取泥沙之用畎澮之益尾閭之泄一遇水旱常平¶
倉無粒粟以振民則財之困民&KR0002;之何而&KR0073;之先正¶
吕公陶記成都備武堂謂蜀無事七十有三年民惡¶
干戈吁今日之事又甚矣　翠華南渡無事者亦七¶
十有三年矣鶴𦞃犀渠蠱壞蠧杇蕞爾蜀口雲屯九¶
萬八千之師不爲不多然歳縻廪粟至有名𨽻人¶
籍伍符而身爲家人子者則兵之病民如何而革之¶
雖然廟堂旰食以此爲憂執事明問以此爲憂是固¶
<pb:KR4d0305_SBCK_101-7a>¶
可憂矣然愚知其不足憂者何也　主上孜孜愛民¶
日者命大臣裒𩔖列聖寛䘏詔令又從有司之請薄¶
歛省責振荒救飢百萬生靈拜大賜自今本根旣厚¶
而國用寛綽矯河内發粟制焚益昌榷茶詔不患無¶
&KR0002;人左藏之贏餘六庫之别貯不患無此政輸家財¶
以給邊用送義租以助恢復不患無此民一舉而三¶
利則本未其有相病哉兒寛塩鐵論曰儒者釋耒耜¶
而學不驗之語愚無似執事大人無以不驗鄙之¶
　　　問進讀三朝寶訓講明内外治¶
按漢藝文志自太史公馮商史記之外有髙祖傳十¶
三篇有孝文傳十一篇有漢著記百九十卷此書雖¶
<pb:KR4d0305_SBCK_101-7b>¶
不存於今切覩其明堂玉版之所藏蘭臺石室之所¶
記爛然奎壁所謂漢祖宗治略皆聚此書也降武宣¶
而後大夫愽士議郎領給事中加官掌中顧問應對¶
未聞有一語援此書以告其君者故漢&KR0004;之制後丗¶
一切反之髙文諸君詳於内治而治外爲緩武宣以¶
後詳於治外而治内反踈治内者内外皆治而治外¶
者内外俱廢漢&KR0004;相府領計籍中丞督部刺史分刺¶
州而吏治核衣&KR0093;乗車有禁掌教化有吏孝悌力田¶
有科而習俗厚問其民力則乗堅䇿肥履&KR0093;曳縞閭¶
閭食𥹭&KR0079;僮&KR0016;帶刀劒問其財計則&KR0067;廪餘財太倉¶
紅腐司農倉在郡國卒更錢在州内修政事整齊嚴¶
<pb:KR4d0305_SBCK_101-8a>¶
宻如此而當時外治何如哉尉佗竊據桂林象郡即¶
今之廣南西路也閩越王猶保閩中即今福建路也¶
匈奴盡盗河南地而白羊樓煩去長安&KR0138;七百里而¶
將帥方且因事設屯而士卒或起家人子霸上&KR0068;門¶
或多兒戯而從軍中或都貨子錢故劉安謂漢興以¶
來七十二年呉越人相攻天子末有舉兵而入其地¶
者推此則可以見髙文諸君詳於治内而治外爲緩¶
自時厥后篤意右武大司馬冠兩府諸將軍領加官¶
而將軍之號又不時置則將帥厲矣命太守等以都¶
試敕武官以貙劉臨曲臺以饗罷則卒乗精矣問其¶
邊𤨏則築堠城列屯田山西自三輔而外郡&KR0138;十有¶
<pb:KR4d0305_SBCK_101-8b>¶
三而置都尉者乃三十問其糗糧則武関給吏卒之¶
食北軍儲釋罪之錢少府續大農之費外修武備光¶
明俊偉如此而當時之内治何如哉㑹稽不上計黃¶
龍多避課長安猶倣侈靡公卿猶廣地宅渾邪内附¶
不能具三萬乗而兩軍出戰士頗不得禄故班固謂¶
漢宣修武帝故事而又謂孝成修武帝故事蓋咎其¶
不復循髙文諸君之法而徒效武帝之外治矣推此¶
則可見夫武宣詳於治外而治内反踈執事大人恍¶
金華之清夢衡四蜀之文雅發䇿下詢首以侍讀之¶
官進讀三朝寳訓爲問愚無似今願切有請焉¶
翠華自駐蹕東呉迄今七十有三年承平日乆¶
<pb:KR4d0305_SBCK_101-9a>¶
皇帝以方寸之印丈二之組鎭撫薄海而翫歳愒日¶
内外漸弛樊川自治之䇿謂國家焦焦然七十餘¶
年今日之内治似之先正吕公陶作成都備武堂記¶
蜀無事七十有三年民惡干戈今日之外治似之日¶
中必熭操刀必割二者將何以處此雖然物有本末¶
事有終始由内以及外雖皆不可以偏廢而知其所¶
先後則幾矣昔在唐長興中大理少卿康澄上䟽曰¶
國朝有不懼者五有&KR0055;可畏者六雖蟊賊等事皆以¶
爲不足懼而獨曰賢人藏匿&KR0055;可畏四民遷業&KR0055;可¶
畏上下相徇&KR0055;可畏廉恥道喪可畏毀譽亂真&KR0055;可¶
畏直言蔑聞&KR0055;可畏蓋謂不足畏者外變而&KR0055;可畏¶
<pb:KR4d0305_SBCK_101-9b>¶
者内患也使澄而愚人也則可澄而少知治體則是¶
豈可不恝慮哉方今州縣額課最虚僞亂眞亦聞有¶
祖宗時命雷徳驤欲令具功過之迹者乎民俗土¶
風日流澆薄亦聞有如祖宗時令御史臺訪察所¶
在以聞者乎國計盡蠲亦無愛惜太宗成訓具在¶
亦嘗慮及此乎所在充羡割内庫以貯金帛太祖¶
徃事可覆亦嘗講及此乎如其視三朝無愧則天下¶
幸甚若猶未也則今日之所不當緩者唐李翺作函¶
懷賦役衆志之&KR0349;&KR0349;兮嘆老而嗟卑神堯以一旅取¶
天下後丗子孫不能以天下取河北歐陽永叔書之¶
日使當時之士咸易其歎老嗟卑之心如翶所憂唐¶
<pb:KR4d0305_SBCK_101-10a>¶
之天下豈有亂亡哉嘆夫内治之不立其流弊乃至¶
於此愚願舉此以爲盛時獻鍜錬精粹是則何敢&KR0002;¶
其披露肝膽則有玉階方寸地¶
　　　　問正朔¶
漢賈生於漢文之時上言願以夏歳二月定明堂造¶
太學班孟堅於髙后文景紀或多書春正月以爲歳¶
首竊讀史而疑之漢自太&KR0004;元年始從寅而二氏於¶
未改正朔前巳首言夏時何也及觀汲冢竹書其紀¶
年篇起自夏啇周皆用建寅之月爲&KR0010;然後知三代¶
雖以子丑寅建正而授時以作事紀年以垂丗率皆¶
行夏之時而雖啇周有不能易也𥘿人采鄒衍終始¶
<pb:KR4d0305_SBCK_101-10b>¶
五勝之&KR0003;更以十月爲歳首歷變閏餘率多舛失髙¶
皇受命之&KR0004;不能反之以從夏時猥用北平侯之歴¶
而循亥正夫漢火徳也北乎侯一誤而遂因仍之帝¶
庶事草剏固未暇責也以孝文盛時漢興二十餘年¶
而猶謙遜於改正朔一事是冝正朔雖未改而班賈¶
二氏乃成於此而摽言夏正盖咎其可從聽夏時而¶
不聽也非特此也雖聖人之意未始不以夏時爲正¶
也故諸經則示其正春秋則用其權用其正者本夏¶
正以示萬丗之常而用其權者託周正以䋲一時之¶
變何謂用其正七月之詩惟用寅正周官垂治象雖¶
曰用子正然於歳首則摽之以正歳是尚存寅正也¶
<pb:KR4d0305_SBCK_101-11a>¶
異時聖人著之於書猶拳拳致意焉紀堯之事曰¶
正月上日紀舜之事曰月正元日紀禹之事曰正月¶
朔旦且堯舜禹用寅正故聖人書其正焉乃&KR0002;於商¶
則曰十有二月於周則曰一月不獨不謂之正月聖¶
人蓋不與其正也此所以示萬丗之常何謂用其權¶
行夏之時自聖人平居議論聖人非不知夏時之爲¶
正而春秋乃止用周正何也二百四十二年之間正¶
朔相承周也而天下不知有周聖人筆之史正次王¶
王次春華衮斧龯&KR0009;之一字使天下暁然知有王室¶
之尊其或不書正不書正皆所以譏其無正也此所¶
以繩一時之變嗟夫正朔一事費夫子議論乆矣用¶
<pb:KR4d0305_SBCK_101-11b>¶
繒用墨之&KR0003;受圖立始之&KR0003;紛紛籍籍自漢儒固巳¶
信之傳丗愈乆而聖人之意愈晦魏景&KR0004;元年有司¶
奏魏得地獨冝以建丑爲正遂改是年三月爲孟夏¶
唐天授四年始用正改十一月爲正月十二月爲臘月¶
夏正月爲一月吁陋哉唐固不足道也然尚有可諉¶
者曰周之子正猶夲於隂陽之度也而魏獨何爲者¶
哉季春三月而遽易爲孟夏之四月作訛成易之序¶
不舛乎蒐苗獮狩之事不紊乎然則舎將孰從曰曽¶
經聖人手議論安敢到¶
