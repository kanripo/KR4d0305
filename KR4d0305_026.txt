# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:50.056467
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 26
#+PROPERTY: FILE SB04n0575-026鶴山先生大全文集-文集二十六.
<pb:KR4d0305_SBCK_026-1a>¶
重校鶴山先生大全文集二十六¶
　督府奏陳¶
　　　辤免除端明殿學士同僉書樞密院事督視¶
　　　　京湖軍馬奏狀(十一月三日)¶
臣今月陸日恭凖御筆特降中使宣押赴院治事¶
者臣歘&KR0013;寵靈退深震懼伏念臣猥由寒逺早玷清¶
華技之投裔之餘付以守藩之&KR0009;旣云忝冒忽誤招¶
延翰苑容臺經帷史觀巳自慚於纍印人亦訝於條¶
冰無一可稱&KR0018;六冝去雖冒再三之童瀆未殫萬一¶
之愚𠂻敢意殊知特頒親擢俾與議樞庭之末復假¶
名祕殿之隆錫天寵於師中董戎昭於江上雖仰窺¶
<pb:KR4d0305_SBCK_026-1b>¶
睿斷浸潤之譛不行然俯揆庸才軍旅之事未學矧¶
是危難而受任加之兄弟之孔懷事㑹搶攘蓋未知¶
其終極心神貿亂恐難責以驅馳使冒昧而直前必¶
顛隮之未免伏望　皇帝陛下収囬成命改𢌿真賢¶
念臣今日之辭難猶勝異時之誤事於止而知止旣¶
屢貢於丹𠂻有能有不能願曲垂於皇鑒所有恩¶
命未敢祗受¶
　　　再辤免端明殿學士同僉書樞宻院事督視¶
　　　　京湖軍馬表¶
退守祠庭本求安於踈拙進陪宥府乃受任於艱危¶
祈免得遷以榮爲懼伏念臣狷而寡與愚不適時旣¶
<pb:KR4d0305_SBCK_026-2a>¶
謬長於六聮又叨榮於三組由用臣之太驟致公論¶
之不容蚤夜思惟莫&KR0002;奉身而退風雷鼓動敢期錫¶
命之加重念臣蒙恩忝備於列卿居位又幾於數月¶
竭其&KR0024;報固嘗累牘之奏陳見諸施行曾蔑一言之¶
聽用矧又逖違於君父遽令董視於師戎以言語侍¶
從之臣親近猶難於感悟&KR0002;錢穀甲兵之問號呼益¶
逺於聽聞縱自今勉徇其請求恐在外終成於扞格¶
居然冒受悔亦奚追伏望皇帝陛下母拘反汙之¶
嫌俯察田𠂻之&KR0548;宥其方命𢌿以眞祠旣明且哲以¶
保其身敢作全生之計陳力就列不能者止庶幾愚¶
分之安¶
<pb:KR4d0305_SBCK_026-2b>¶
　　　三辤免僉樞督視奏劄¶
臣比以家國之憂熏心俯揆短才仰窺時意乞奉¶
祠者三辤恩命者再半月于兹闔門待命而陛下¶
屢頒不允之詔且臨遣詔使趣令視事又申頒荅¶
誨斷絶來章威命所臨何敢瀆陳然而臣子之於君¶
父寧其有犯母欺母隱蓋今日先事而言不過干方¶
命之譴取辭難之譏其罪止於一身其或闇於知㡬¶
昧於料事勇往冒進或有脫誤禍及國家臣雖身¶
蹈艱危無益於事臣竄靖七年居蜀三載權臣之壞¶
亂天下不及救也　陛下之親攬萬機不及與也改¶
元半載始叨命召親政二年𫉬忝近臣則内患外禍¶
<pb:KR4d0305_SBCK_026-3a>¶
巳潰裂四出矣然猶諫不行言不聽一旦四方有敗¶
臣不及知忽&KR0013;風雷之令抜臣於再三忱請屢卻弗¶
已之餘授臣以三四大臣却立不顧之地臣感激兩¶
朝知遇猶不敢固辭復自惟念今聞命已數日&KR0002;繩¶
以　御筆趣發之期則來日正當上道今且以至微¶
者言之府史胥徒無一可使文書行移率自爲之雖¶
欲從宻院差撥茫不知其人數日間欲遣人至外郡¶
與欲辟之官屬先定去就尚無一人可遣蓋不惟人¶
情觀望辭避不前亦由踈逺之人驟登朝列旣未𫉬¶
乎上則安能以見信於人是𤨏𤨏者猶如此况其大¶
者臣十年之閒殆與世絶仕於中外者率不相識所¶
<pb:KR4d0305_SBCK_026-3b>¶
辟之官以其資淺望輕不肯樂就所御之將士皆是¶
烏合又必以其非素拊循動多扞挌古之有天下者¶
儲才以擬緩急之用今儲者不用用者不儲使無政¶
塗一日之素而遽責之以上流一靣之&KR0009;事𫝑巳迫¶
道路巳梗襄安隨&KR0037;之間㓂戎&KR0013;野異時江陵有城¶
池可守有戎器可恃有三海可以限隔臣頃過其境¶
無一可用德安之城陳規所築百年間賊不能攻今¶
旣爲叛兵所乗則鄂之距賊不過數程之近或又應¶
城道梗則襄鄂不復相通夫以　朝廷踈棄之人而¶
驟當江漢艱危之衝縱臣不能度徳量力冒昧而前¶
其如宗社生靈何臣不欲盡言者蓋辭難避事猶是¶
<pb:KR4d0305_SBCK_026-4a>¶
一&KR0003;脫又咎臣以怨望議臣以畏怯則臣益不能以¶
自明是用盡瀝肺腸控告君父欲乞　皇帝陛下察¶
臣之愚非出具文速爲収回執政恩命檢照累牘賜¶
臣骸骨俾歸田里仍於見任宰執中別加遴選庶資¶
平日講明之素舉辟僚吏綏御將士奔走吏卒無不¶
如意不勝宗社生靈之幸¶
　　　辤免同提舉編修經武要略奏狀¶
臣今月十一日準省劄備奉聖㫖差臣兼同提舉¶
編修經武要略者臣猥以謭材遽叨隆眷陞華書殿¶
與議樞庭旣視數於政涂復董師於江滸&KR0013;榮過甚¶
揣分蔑如况又申頒綸詔之丁寧參掌玉鈐之㑹䅘¶
<pb:KR4d0305_SBCK_026-4b>¶
方此究心於奬率疇能效職於編摩冒昧居之僥踰¶
甚矣欲望　皇帝陛下察其非具文之請念其非經¶
武之才特返誤恩母拘近比所有成命未敢祗受¶
　　　辤免督視軍馬乞以參賛軍事從丞相行奏¶
　　　　劄(十一月二十四日)¶
臣生長西南至愚極陋陛下不忍終棄拔之逺屏¶
之餘付之藩翰寘之周行以親政招延之士言之臣¶
最爲末至而躐居衆俊之右果以超踰過分嘖有煩¶
言臣累䟽求歸未蒙俞允陛下憂顧上流俾臣以¶
宥府視師自漢魏以來督府之任乃將相之雄權其¶
後始有督視之名猶以執政之乆次者爲之未有拔¶
<pb:KR4d0305_SBCK_026-5a>¶
自從臣驟當事任者蓋以盡護諸將得專閫外之事¶
其任至重而不輕也今臣乃以歷代所無之故事一¶
旦自權尚書爲之令下之日人謂創見臣自三䟽匃¶
祠之後控辤新命又至再三　陛下申遣詔使促臣¶
隨班奏事靣諭丁寕臣竊念主憂臣辱義不得辭跼¶
蹐受命退而差辟官吏條列事目調遣將士凡所以¶
爲速發之計者靡微不周不惟臣子體國之至情¶
亦所以避讒逺謗庶幾無間可入也然而所辟之官¶
始擬某某皆不屑就以至某某諸人亦無一肯就者¶
今僅餘二三人如某某相與隨冝行事而元僚無人¶
議幕機幹以下尚多闕貟至於統帥偏禆之任亦豈¶
<pb:KR4d0305_SBCK_026-5b>¶
容緩而用一人焉則曰殿司人之所忌也謀一將焉¶
則曰帥臣之所不樂也此皆託辭以避事臣尚慮留¶
令太乆亟僦民居以爲幕府而力驅刑刼僅得宻院¶
數吏奉行文書餘皆散漫不合頗費収拾臣嘗燕居¶
深念乆而不得其&KR0003;或有過臣言曰爾何暗之甚也¶
師之坤曰在師中吉承天寵也九二以一陽居五隂¶
此爲專屬閫外之象故必有天寵以假借之然後事¶
權可一苟不得乎上則人誰信之故無人乎宣王¶
之側則不能用吉甫無人乎繆公之側則不能安子¶
思是故有吕夷簡而後范仲淹得以宣威陜服有趙¶
鼎而後張浚得以督師諸路今爾獨荷陛下之知¶
<pb:KR4d0305_SBCK_026-6a>¶
而素無左右之助爾立朝數月所請之事無一施行¶
受命半月朝令夕改無所稟承則自今一逺君門誰¶
實主之臣麾之使去曰安得斯言之陋也幸遭遇¶
明主得效尺寸於戎行敢有它詞或又曰爾知所以¶
來乎陛下親政之始中外臣民封章奏䟽咸欲召¶
臣德秀臣了翁而宰執一詞以爲不可陛下以二¶
臣終不可忘也排羣議而用之　陛下之聖明孰不¶
傾聳德秀旣至宰臣終不肯與之共政其後雖隆以¶
虚名而不及於用今爾也幸而無疾又幸知幾之早¶
而求去之勇也宰執無以中之則出風雷之令使之¶
不及掩耳夫漢髙帝召拜韓信付以軍旅之事而肅¶
<pb:KR4d0305_SBCK_026-6b>¶
何謂其如召小兒故齋戒設壇而後敢遣今並命二¶
人而一人不及前知雖假之恩寵以耀羣聽實壓之¶
事任以杜免章故度越典常一日而再命是乃託此¶
以逐爾也而爾不之覺乎臣曰此出於聖斷而宰¶
執焉得與聞或又曰縱出於陛下之獨斷而不能¶
無可疑者爾甞言八失尚存謂如故臣專忌之𩔖而¶
宰執不爲之改也爾嘗言四不可恃謂北軍和好之¶
等而宰執不爲之動也以至重江陵復舊屯守故疆¶
等事言之數矣而誰實是之今不幸言而中狄變作¶
於外人情摇於内荆襄一面上而金房均光下而隨¶
&KR0037;安信事𫝑日熾然後急而求爾異時師行日三十¶
<pb:KR4d0305_SBCK_026-7a>¶
里今以三千里之逺&KR0002;使速行可五十里加以㳂途¶
應酬軍務亦兩月餘而後至至則春半矣爾必有逗¶
遛之罪異時督府非千萬緡不行今楮輕物貴之時¶
而所給實數僅三百萬則不及異時百五十萬之用¶
金僅得異時十之一銀僅及異時四之一只以湖廣¶
緫所供億之數言之約有二十萬人&KR0002;人給十千則¶
二百萬緡矣倍之則又四百萬緡矣而制領將佐在¶
外今支給之數僅供一犒而㳂途與住府之費不與¶
焉爾必有乏興之罪異時督府應諸路之調遣如葉¶
義問遣虞允文趣李顯忠交軍允文齎金銀楮幣告¶
牒以行故得以便冝糾合將士乗機勦敵今爾有餘¶
<pb:KR4d0305_SBCK_026-7b>¶
力可以給遣行之官吏乎異時張浚董師川陜使趙¶
開措置財用一&KR0010;之財可計者糧一百六十餘萬石¶
而對糴居其半錢三千餘萬緡而鹽酒稅亦半之蓋¶
是時藏之民者猶有餘力也今爾之爲錢糧官者數¶
百萬緡一犒而盡當此公私赤立之時所餘用度將¶
於何取之夫士修之於家而壞之於天子之庭今宰¶
執不得沮爾於去歳而壞爾於今日也昔顔眞卿之¶
出使舉朝爲之失色韓愈之宣諭穆宗爲之悔惜至¶
近世冨弼之出疆亦以執政不恱因事罪之耳今國¶
人皆知爾之不得乎上無應於内故不爾從而尚可¶
行乎臣思之累日方悟其&KR0003;然猶不欲以仰瀆天¶
<pb:KR4d0305_SBCK_026-8a>¶
聽毎朝奏事靣承聖訓猶不敢固辭今以人情落¶
落作之不應招之不來孑然孤蹤塊守陋屋而憂厲¶
熏其内程期迫於外深念臣之事君寧其觸犯以取¶
忤不可欺隱而茍從臣伏見數日以來左相&KR0099;然請¶
行而右相亦欲身任其事蓋兹事當用親信乆任之¶
宰相不當用䟽逺驟進之書生而况二相服在太寮¶
多歷年所凡今專閫之臣下逮將士皆其親所識抜¶
斡旋運掉如身使臂氣𫝑聮屬靡不如意豈可與一¶
旦驟升無所援助者同日而語陛下&KR0002;從其請則¶
事體增重人心胥奮或不欲強其行則其次又有樞¶
府二臣翺翔要近之日乆究諳國事閱習人才亦豈¶
<pb:KR4d0305_SBCK_026-8b>¶
不可與兹選而必欲委其事於臣使其㝠行而不知¶
退則不惟使宰相蒙擠排士𩔖之譏亦使臣受不自¶
揆度之謗也臣又見侍御史李鳴復謂臣失之太輕¶
將有不審之失有乖誤之憂又謂旣有制帥奚以督¶
視爲局面旣新舊弊如故奚以督視爲其言極爲諄¶
切是雖出於忿激之私其實知臣之病莫過於此論¶
督府之不當建莫切於此臣旣不爲時論所容今又¶
&KR0013;命半月舉辟而不見從申請而不即應益得以資¶
䜛惎者之口遲遲數日必遭口語或幸而得出都門¶
則决無吕趙諸臣之應乎内陛下雖欲保全而亦¶
不能矣進退遲速皆是𫉬戾𫉬戾不足恤也寜不誤¶
<pb:KR4d0305_SBCK_026-9a>¶
國事乎夫古之受任者上下交孚表裏相應然後威¶
稜氣熖有以號召奔走何事之不可爲今焉以一人¶
之深知而宰執公卿以下無一主之臣固知任重力¶
微有孤隆委然猶勉自鞭䇿冀效微勞以報上恩¶
而未出都門人情物議巳紛紛如此况又有攻者之¶
曰臣太輕不審曰奚以督視爲斯言流播固不待督¶
府有所設施内而統部外而夷狄盗賊皆巳知督府¶
之不足恃縱臣不自揆度其爲無益而有害也明矣¶
欲望　皇帝陛下矜臣孤逺之蹤多忤寡與淺輕之¶
才動輙得謗速爲檢㑹累牘早從罷免遵照紹興隆¶
興典故別選宰臣以當其任如以臣爲避事則臣乞¶
<pb:KR4d0305_SBCK_026-9b>¶
仍守舊官以參賛軍事從行伏乞睿旨即賜處分¶
臣惟是方命之譴謹巳闔門席藁恭俟嚴誅¶
　　　　　貼黃¶
　臣恰又見信陽軍今月二十四日申狀德安叛賊¶
　巳引虜&KR0016;到城下德安距鄂州不數日可到而督¶
　府至鄂乃在七十日後深恐逺水不救近火是徒¶
　以督府之虗名有稽招捕之實務臣旬日前巳給¶
　榜劄付王旻孟珙開諭叛兵常進等誘以賞格曉¶
　以禍福又作趙范書併劄何元壽使之隨冝措置¶
　昨又劄黃伯固令權參賛軍事以督府議事㕔一¶
　靣行事措置守禦皆從軍逓發行約七日可到庶¶
<pb:KR4d0305_SBCK_026-10a>¶
　幾可以及時濟事今臣尚留闕下縱使朝廷速¶
　辦指日可行亦是來年二月方到决是無益於事¶
　臣旣闔門待命今已一面截日住行書押宻院督¶
　府文字聽候罷免旨揮欲乞睿旨宣諭別議施行¶
　　　　又貼黃¶
　臣竊惟陛下假臣恩寵以重事任今臣旣辭事¶
　任則一時所假之恩寵合行収寢竊見先帝時¶
　曹彦約除寶謨閣待制四川制置使彦約辭行改¶
　知福州彦約以辭制置而受待制於義不安於是¶
　改集英殿修撰知潭州蓋人臣辭受之義固當如¶
　此而朝廷一予一奪亦不可以不明臣今旣巳¶
<pb:KR4d0305_SBCK_026-10b>¶
　控辭視師之役所有執政恩數難以冒受巳一面¶
　將元&KR0013;受省劄繳納尚書省伏乞睿旨速賜収¶
　回施行臣又照得今來未受告命則猶侍從之臣¶
　更不敢倣執政例至門外待命見留寓舎聽候回¶
　降伏乞睿照¶
　　　先事奏陳三事(十一月二十五日)¶
臣誤蒙推擇董師上游威命所臨進退維谷雖王事¶
有嚴義不敢辤然有當先事奏陳者謹具下項¶
　一照對自中都而趨荆鄂約二千七百八十里窮¶
　　　日之力行五十里約兩月可至輜重遲緩又¶
　　　須兩月以上&KR0002;舟行則三閱月亦未可知蓋¶
<pb:KR4d0305_SBCK_026-11a>¶
　　　陸行則日程有限行役勞苦兼有雨雪之淹¶
　　　舟行則遡流而前歩歩牽挽兼有風濤之患¶
　　　今晝夜趣辦約須月&KR0004;方可啓行𫝑非二月¶
　　　&KR0004;不至&KR0002;毎州犒軍兊㑹非一日不辦又破¶
　　　十日萬一事𫝑驟急心雖欲馳身不可到則¶
　　　旁觀者必有濡緩避事之譏當此之時枉受¶
　　　譴責更合取自　聖裁¶
　一今聞德安叛卒牽引北㓂散在安陸以至黃陂¶
　　　臣雖先巳給長榜發公劄下都統王旻俾之¶
　　　開諭又設賞格速其歸降猶未見囬報今猖¶
　　　獗未巳萬一道梗不可進前&KR0002;所至逗遛必¶
<pb:KR4d0305_SBCK_026-11b>¶
　　　誤國事&KR0002;以烏合之卒數百人當不測之冦¶
　　　臣雖不敢愛身必至損威辱國或前或却不¶
　　　得不豫以聞奏更合取自　聖裁¶
　一臣今所管係是荆襄地分於江淮地分非所干¶
　　　與而舟行道過京口金陵池陽九江黄州彼¶
　　能非荆襄所𨽻而守將必遣兵出迎臣止是¶
　　　量其出接之人斟酌支犒其在寨者不該支¶
　　　犒&KR0002;在處同所管地分闔營厚犒添此一項¶
　　　則用度愈廣更乞睿㫖令　朝廷於今來¶
　　　五百萬緡外添貼支降¶
　　再辤執政恩數乞以參賛軍事從丞相行奏劄¶
<pb:KR4d0305_SBCK_026-12a>¶
(十一月二十七日)¶
臣昨具乞骸之奏未蒙俞允仍賜緘還加以召入禁¶
廷申頒誨敕天顔和&KR0003;聖訓丁寧臣感激恩私¶
罙深戰懼重念臣自辭不𫉬命固欲&KR0162;軀報國凡所¶
區畫夜以繼日細大畢舉惟是廟堂志意之不孚臺¶
諌議論之可畏兵財調度之不應求諸事冝無一而¶
可故賔僚退怯無一肯從儻使冒昧而前必是誤國¶
敗事是以空歷愚𠂻具陳前牘所冀陛下俯回淵¶
聽改命大臣庶幾事權益尊體統歸一臣蓋爲社禝¶
謀非爲一身計也而天髙聽邈未亮血誠重念臣夙¶
以戇愚自開禧寶慶連任大臣今傷弓之餘寧不知¶
<pb:KR4d0305_SBCK_026-12b>¶
創然而言出諸口者&KR2876;馬不及追事决於心者萬牛¶
莫能挽臣前日狂瞽之言旣出則自今忿疾者必益¶
衆雖欲勿去𫝑所不容&KR0002;陛下未加誅戮委曲處¶
分猶使之強顔朝列則是臣辭避事任貪戀誤恩舎¶
危即安辭難就易不惟公論之所不可　陛下亦安¶
用此頑頓無恥之人也况臣粗知事君之義於此多¶
故之時豈不欲見危致命&KR0024;報萬分實以如前所陳¶
抵牾牽掣咫尺天威猶難感悟一辤軒陛誰其念之¶
或　陛下必欲責臣俾效命于顔行則臣乞以從官¶
參賛軍事斷不敢辭所有先來執政恩數禮物等巳¶
具申尚書省繳回併乞睿㫖速賜収寢¶
<pb:KR4d0305_SBCK_026-13a>¶
　　三辤乞以從官參贊軍事從丞相行奏劄(十一月二/十八日)¶
臣輙犯天誅洊有陳&KR0274;比於三乞祠三控免之後又¶
嘗兩具奏篇未䝉允俞進退維谷臣之前牘大約以¶
上下不孚中外無應深恐抵牾牽掣事功不成今再¶
三惟念猶有未盡陳者敢極言之夫事必有終始𫝑¶
必有緩急知所先後然后可以因變制冝伏自陛¶
下躬攬萬機圖任舊人今兩丞相實居百僚之右不¶
惟十數年間政事之本末人物之才否皆其所閱歷¶
而㓕蔡之役朝陵之使三京之出師王檝之入貢議¶
論錯出又皆二相實主其事逺方賤臣不及與議但¶
見皇華采薇之遣交馳於道路范葵之責任方重嵩¶
<pb:KR4d0305_SBCK_026-13b>¶
之之召命巳頒謂之和則有戰矣謂之戰則有和矣¶
竊意廟謨深逺必有弭變之良圖也而報聘之使未¶
返上流之憂巳急歸附之衆方𠋣爲𤓰牙而叛服靡¶
常屢生於肘腋凡此利害實關安危雖以朝士之身¶
履目擊者猶不及究知本末况臣來自下土僅數月¶
耳奚從而盡知故於兩相之請行所以力賛睿斷¶
而自請爲僚佐者非有它也譬之弈棋規模布置未¶
及終局弱形巳見急使一人終之終之者固不敢辭¶
而規模則前人之規模也冒昧繼之則前者立脫其¶
責後者興受其敗今之規模則二相之規模也&KR0002;以一¶
相主乎内一相行乎外則表裏相應血脉流通事權¶
<pb:KR4d0305_SBCK_026-14a>¶
益專財力益厚不猶愈於孤逺驟升之臣舉辟而不¶
盡從申請而不即應者乎此論旣定則臣以從官參¶
賛軍事有不如言臣請伏避事之誅陛下&KR0002;不早¶
决此議日復一日萬有一赤白囊交至則累年秉政¶
造事之臣得以移過於一旦受任而未行者矣雖身¶
膏斧龯無益治亂也如陛下尚守前日訓諭欲用¶
隆興故事令在朝置局則臣亦何顔以居其位惟有¶
累䟽固請闔門俟譴不得其求不巳也疊犯雷霆之¶
威下情惶懼隕越之至¶
　　　乞檢㑹累櫝収囬執政恩例奏劄(十二月一日)¶
臣自䝉隆委屢控免章未賜允俞愚𠂻增惕重念臣¶
<pb:KR4d0305_SBCK_026-14b>¶
始焉揆義不敢辭難旣而深思則知有甚難者臣前¶
所陳蓋有未盡今所謂甚難者兵財是也中興以來¶
所開督府供億調度歳有常經攷之故實張浚之督¶
師川陜歳支可計者糧一百六十餘萬石三千餘¶
萬緡葉義問之督江淮也啓行所帶者銀二十萬兩¶
金一萬兩見錢九百萬緡臣昨條具所乞帶行以一¶
千萬緡爲請朝廷止許撥五百萬緡繼而實有三¶
百萬緡㝷行㑹計京湖見管兵數約不足以供一犒¶
之費而况楮輕物貴三百萬緡僅有昔日五十萬緡¶
之用乎近者㳂江制置陳韡差兵二千隨楊福興往¶
鄂州人犒二十五千制置將佐自三百千以下有差¶
<pb:KR4d0305_SBCK_026-15a>¶
而生劵又不與焉以制司所犒二千人之數巳近六¶
萬緡則督府犒軍豈容有减於制司然則臣之所帯¶
錢物决不足以充一犒之用蓋非空言也大抵朝¶
廷所科降之數不過爲數月計萬一韃虜未即盡退¶
或内冦尚逭天誅於斯時也内有督府官吏將士經¶
常之費外有應援扞禦激賞之需而當此楮賤物貴¶
又非紹興隆興之比毎歳必費數千萬緡而未有已¶
時朝廷府庫今巳窘束臣欲於五百萬緡之外更¶
有増請今所聞帑藏巳無可出則此三百萬者尚不¶
足以供目前脫乆不結局不知何以繼之又恐臣一¶
出之後　國家用度何所仰給臣所以日夜&KR0422;徨非¶
<pb:KR4d0305_SBCK_026-15b>¶
爲身計實爲國家深長思也&KR0002;夫甲兵之事則又¶
有甚難言者今虜自金房而下於光化之境絶漢而¶
南&KR0002;自興山可以擣秭歸自房可以趨峽之逺安自¶
銀池峪可以通荆門&KR0002;隨&KR0037;不固則安郢竟陵荆門¶
之間皆爲虜區&KR0002;信陽有警則光山麻城黄陂之閒¶
皆爲叛卒之藪當此之時所在鎮戍各守其地豈可¶
移東援西其𫝑必有告急之書乞師於督府乞給於¶
督府以至糧糗器械皆有求於督府與之則無從而¶
出拒之則難於坐視且如督府之行今欲差殿司人或¶
者難之將取之鎮江乃聞左丞相云鎮江巳不肯抽¶
那將求之建康然建康新調二千人往援江陵其𫝑¶
<pb:KR4d0305_SBCK_026-16a>¶
必不容再有抽摘江池以往又安得有寛剰之兵可¶
那蓋不惟到司之後難於運掉而㳂途次舎元未有¶
一兵可以爲衛萬一冦盗瞷知督府之單弱事有出¶
於意料之外寧不損威辱國此臣所以日夜徊徨欲¶
行復却蓋非爲身計實爲國家深長思也欲望¶
陛下宻諭大臣使之參臣所陳反覆研究俟眞見得¶
目前可以行後來可以乆則然後定爲一&KR0003;&KR0002;臣前¶
來控辭恩命敢望睿斷仍爲檢㑹累牘速賜収回¶
施行冒干宸嚴不勝隕越俟命之至¶
　　　貼黃¶
　臣&KR0060;謂樞臣督師事大體重故人衆而費夥今¶
<pb:KR4d0305_SBCK_026-16b>¶
　陛下&KR0002;憚於反汗則臣乞用先朝舊例以尚書¶
　爲宣諭使則行督眎之實而無督眎之名事體旣¶
　輕結局亦易伏乞睿照¶
　　　又貼黃¶
　自&KR0004;開府支犒諸軍外又有下項¶
　　調援兵¶
　　支江淮諸軍之出迓者(非京湖地分/者出迎)¶
　　犒暴露將士(如諸處守禦/乆不可解者)¶
　　勞諸處戰散之卒(如退卒有傷/者亦湏犒之)¶
　　給新招軍錢物衣甲軍器¶
　　賑流民¶
<pb:KR4d0305_SBCK_026-17a>¶
　恤殘破州郡¶
　　招潰叛　造軍器用間探¶
　　　凡此又在五百萬緡之外伏乞睿照¶
　　辤免兼領督視江淮軍馬奏狀(十二月三日)¶
臣伏準省劄備奉御筆督視江淮軍馬職事令臣¶
兼領者臣聞敝車不可以載重器弱歩不可以勝豐¶
扛臣藐然書生未閑軍旅之事誤蒙眷簡剸屬以上¶
流之&KR0009;臣自量才力之不足内外之不應凡六具控¶
辭未拜允俞方懷戰&KR0357;兹又申攽　宸翰兼𢌿江淮¶
任重力微罔知攸濟凡此七路東西緜亘數千餘里¶
而以有限之知力應無窮之事㑹脫有緩急愈重顧¶
<pb:KR4d0305_SBCK_026-17b>¶
憂欲望皇帝陛下速収成渙改𢌿時賢使臣專心¶
致志從事上游以仰副責任之意豈惟孤蹤之幸實¶
宗社幸甚¶
重校鶴山先生大全文集卷之二十六¶
