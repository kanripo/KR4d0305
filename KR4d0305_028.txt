# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:50.151190
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 28
#+PROPERTY: FILE SB04n0575-030鶴山先生大全文集-文集三十.
<pb:KR4d0305_SBCK_028-1a>¶
重校鶴山先生大全集卷之三十¶
督府奏陳¶
　奏繳別之傑書施行復襄事冝¶
照㑹臣昨據參謀官別之傑備使臣鄧雲等探報劉¶
廷輔紏集民丁莊農約劉廷美内外夾擊叛賊収復¶
襄陽臣以襄陽重鎮驟失復得&KR0028;係匪輕所合賞不¶
踰時激勸士心巳一再奏聞遵照便冝指揮將御前¶
所降到賞功刺史牙牌乙靣官告貳道權用御前金¶
字牌子發付別之傑更令審實劉廷羙等立功次第¶
專人給付今據申劉廷輔所提兵巳到襄陽管下明¶
覺寺劄寨舉火爲號又繳到劉廷美殺叛賊退遁捷¶
<pb:KR4d0305_SBCK_028-1b>¶
報并先調統制馮士榮部押兵舡取水路前去巳於¶
四月二十七日提兵㑹合樊城劉廷美軍馬追殺賊¶
兵敗遁於當日部兵入樊城同劉廷美前去収復襄¶
陽城并南漳縣山寨統制權路分張彦滎同劉廷輔¶
巳集郷丁壯丁義捷等軍㑹合前進又於五月五日¶
與賊大戰必期剋復襄陽城壁所有牙牌告命等之¶
傑時暫&KR0009;収京湖制置司激賞庫候劉廷美等實見¶
立功次第方行給付今將元發下金字牌子及録連¶
京湖制置司回申謹狀繳進併將別之傑所與臣書¶
録白在前須至奏聞者¶
　　貼黄¶
<pb:KR4d0305_SBCK_028-2a>¶
　臣又見諸司&KR0028;報郢州捉&KR0023;姦細李必慶責問據¶
　供係韃宣差姓黄者&KR0677;知襄陽燒毀軍民不在城¶
　内遂遣殘金人馬三千要來據襄陽城壁并先差¶
　李必慶等數人前來聽&KR0677;南界州府曾與不曾發¶
　軍馬及曾與不曾種田又說鄧州目今有均州擄¶
　下舡一百餘&KR0215;及唐州新野河元有大小舡五十¶
　餘&KR0215;新造三十&KR0215;要七月内等韃賊大隊前來侵¶
　犯&KR0047;界臣&KR0060;詳前件&KR0677;報賊虜日夜謀據襄陽爲¶
　扼吭拊背之計若非速行經理襄陽以爲上流屏¶
　蔽則京西一路莽爲虚邑而江陵决不可守江陵¶
　不守則呉楚襟喉中斷而長江與虜共之矣臣固¶
<pb:KR4d0305_SBCK_028-2b>¶
屢以爲言今經數月秋防甚迫竊謂襄陽得失係¶
國家安危之决臣方在逺外不當與聞廟議特以¶
義&KR0028;宗社不勝及緯之憂冒昧一言之伏惟聖明¶
特加睿察¶
　　繳奏奉使復命十事¶
臣冒犯斧&KR0207;之誅輙有奏聞臣去歳以疆事危急&KR0055;¶
惟主憂臣辱不敢辤難受命於邊城殘破之餘奮身¶
於羣言噂沓之日幸賴社稷之靈諸閫恊心將士用¶
命師無撓敗虜有遁逃及&KR0013;命入奏之旬餘聞趙范¶
棄襄之報急遣榜劄招諭土豪幸而克復襄樊以歸¶
朝廷爲臣之計雖僅可逃責然所當經理之事未易¶
<pb:KR4d0305_SBCK_028-3a>¶
枚數臣方隨冝區處而君命有嚴末竟其事今又以¶
衰病不克反命于宰旅退自拘於司敗臣輙將督府¶
施行分門稡&KR0011;裝成五&KR0125;繳進又以臣之不克靣陳¶
者姑以大槩別爲十條隨&KR0634;以聞臣謹開具下項一¶
　一曰招納土豪並邊諸郡毎遇虜人入冦皆得土¶
　豪統率義丁爲官軍掎角之助只如今春韃蹂¶
　浮光隨信管下如羅山杏山諸處率是義甲頭¶
　目牛社緫首隨冝勦遏其間又有莊農自相結¶
　集俟虜&KR0016;入村逰抄或伏險邀擊或隨後躡襲¶
　必有斬&KR0023;蓋以其生長邊域狎近戎虜故習其¶
　風聲抵抗而不懾睹其陵&KR0064;憤激而思&KR0720;加以¶
<pb:KR4d0305_SBCK_028-3b>¶
　知地利得人和有愛惜骨肉之情有保全郷井¶
　之&KR0105;戰則自爲戰守則自爲守若奬抜而&KR0029;用¶
　之固與官軍之更逓徃來驅之戰守者不可同日¶
　語也自京湖諸郡殘破以來郷民丁壯屯聚相¶
　保者在在有之若不因其土豪就令結集則渙¶
　然無依或生他變臣嘗委參謀官別之傑結納¶
　襄隨兩郡土豪㝷又差官賫榜文劄子前去漢¶
　上招集近日劉廷美収復樊城一號召之頃遂¶
　得四萬人其後廷美與其弟廷輔又以督府旗¶
　搒於&KR0047;漳縣老鴉山等處招収山寨民丁㽵農¶
　與諸處潰散官民兵同力克復襄陽土豪之効¶
<pb:KR4d0305_SBCK_028-4a>¶
　大略可睹臣愚欲乞行下制副等司於襄漢兩淮¶
　州郡隨冝結集借&KR0024;官資假以事權必能以功自¶
　見近年名將多出於此此實固圉安邊之捷徑也¶
　惟陛下速圗之¶
二曰區處流移襄漢擾亂以來漢&KR0047;自荆門江陵以¶
　至漢陽江南自岳陽鄂渚以至武昌縣流移軍民¶
　布滿境内而漢南數郡尤甚督府甞撥錢二十萬¶
　劄別之傑措置招集又劄江陵府措置収拾襄荆¶
　之流民潰軍㝷又遣人散榜帖于漢東團結山寨¶
凡當爲者悉巳見諸施行惟是城郭荒殘室廬焚¶
蕩糧種牛畜盡於椎剽耕旣失時麥巳資冦京湖¶
<pb:KR4d0305_SBCK_028-4b>¶
管郡一十有八殘破者七&KR0013;兵者三僅存者八又¶
皆竭於供億困於守備制緫應調正急倉漕司存¶
巳無欲人人而振業之&KR0020;有甚難今京湖淮西兵¶
籍闕額尚多所當刺其強壯之願從軍者盡以&KR0024;¶
諸軍之闕雖烏合之人未必便能當敵且是丁壯¶
數萬各有所歸則婦女老弱亦有所養矣其有城¶
　郭僅存室廬亡恙者尚可&KR0162;其租賦俾之復業無¶
城郭室廬生業可歸則隨其所寓優加賑䘏多方¶
區處此又弭變銷患之要務也惟陛下速圖之¶
三曰調護北軍郭勝之叛以猜懼范用吉常進尚全¶
　之叛以憤怨皆有釁可言至於襄陽之變特因疑¶
<pb:KR4d0305_SBCK_028-5a>¶
　形一起闔城爲之塗炭今計北軍自取殱夷之餘¶
　與夫散處諸郡者爲數尚夥臣&KR0013;命出使之&KR0004;嘗¶
　一再鏤榜開諭讀者感恱而諸閫創於多難未有¶
　以處之自襄陽變後臣又有一榜大意謂祖宗遺¶
　&KR0058;凢有來歸悉皆撫納不曽分别&KR0047;北只因郭勝¶
　等自作不靖使均唐安襄四處北軍横遭兵火其¶
　有得脫之人又&KR0013;韃靼驅爲奴婢或又殺其父母¶
　據其妻子取其財貨流離飢餓追悔無及今北軍¶
　尚有在漢北漢南者差官賫榜劄告諭&KR0002;有頭目¶
　等人轉禍爲福収拾潰散自爲一軍屯在漢北力¶
　爲國家捍禦邊方效順之日便當給以元來軍劵¶
<pb:KR4d0305_SBCK_028-5b>¶
　厚加犒賞其有經理開拓顯著忠勤許令丗爲守¶
　臣永保冨貴庶幾彼此各免猜防永無自相屠戮¶
　之禍此項搒劄蓋以臣未嘗失信於此曹故開心¶
　見誠或可取信又劄京湖制置趙范於北人内選¶
　差二人撫諭北軍方欲立規摹設方略冀不動聲¶
　色而&KR0047;北自分可以潜弭三垂之永患今局&KR0020;旣¶
　更無可復論所望朝廷將處北人一項熟復思慮¶
　魯酒薄而邯鄲圍天下事固有不相&KR0028;而&KR0244;相偶¶
　者&KR0002;遣人游&KR0003;開諭禍福則前有鷓巴徒穆後有¶
　天綱納合之事可據因變制冝畫地以居之則有¶
　新復州郡自淮以北之地可處神而用之存乎其¶
<pb:KR4d0305_SBCK_028-6a>¶
　惟陛下速圖之¶
四曰措置險要言京湖之險要者以江陵之三海八¶
櫃爲急言江面之虚實者以冝都枝江公安漢陽¶
及武昌興國諸處爲憂臣嘗科撥米壹拾萬石京¶
㑹貳拾萬貫付江陵修海櫃又降錢付諸處戎司¶
招軍且下湖&KR0047;江西帥憲司打造戰舡與造弓弩¶
箭鏃等凢以爲江面之防也然臣所甚憂者有不¶
止是何則歷攷前後欲自江北以謀南牧者聲&KR0020;¶
力量無如曹魏之老暪元魏之佛狸女眞之逆亮¶
老瞞敗於赤壁佛狸困於&KR0050;歩逆亮衂於采石使¶
吾國中有人未見其能得志者厥今臣之所憂西¶
<pb:KR4d0305_SBCK_028-6b>¶
　則蜀道東則海道耳間者諜報韃人大治攻具於¶
　秦鞏洮渭又治舟山東日夜聲言以七八月南侵¶
　而吾所以爲備者尚多闕然又况淮漢之間方圖¶
　講解必不肯輕出一兵以牽制首尾使狡虜得以¶
　壹心併力於西東二隅萬一虜人先得蜀口驅沿¶
　江戰艦舳艫銜尾而下雖有百萬勁卒臨江列戍¶
　擳比持滿當其風利水急拱手睨視技無所施此¶
　昔人累用之故智不可謂醜虜之不知出此也又¶
　或以偏師擾我江面綴我舟師而隂用出其山東¶
　所造之舟自膠西入海道一得順風直抵淮東淛¶
　西而畿甸震矣臣所以日夜疚心願陛下察敵情¶
<pb:KR4d0305_SBCK_028-7a>¶
之多詐無謂備禦止於江面亦當防此虜之出竒¶
内徑以斡蜀道以擣海洋耳惟陛下速圖之¶
五曰經理殘破京湖殘破州軍當經理者凢七尤不¶
容緩者有四四者何襄陽德安&KR0037;陽隨州是也襄¶
陽據漢水上流與江陵爲唇齒襄陽之唇亡則郢¶
復荆門漢陽皆齒也安能以自保齊安鄂渚爲受¶
兵之衝長江之險與虜共之矣&KR0037;陽乃襄陽之肩¶
臂&KR0037;陽斷則襄陽急巳事之驗也德安黄岡之外¶
　屏&KR0002;破則雲夢孝感黄陂以來蕩無蔽&KR0210;而漢黄¶
　二城晝閉矣此亦巳事之驗也隨介乎諸郡之中¶
隨不能守則郢復荆門皆震故曰當經理者凢七¶
<pb:KR4d0305_SBCK_028-7b>¶
　而不容緩者有四臣自將命督師僅次金陵安冦¶
　逃遁臣即差官前去經理劄湖廣緫所那撥錢㑹¶
　應副自髙丗英由安援隨死於鋒鏑叛賊猶出没¶
　不常自劉顯德再行事權方有所屬然督府結局¶
　之後未知何如其爲力也襄陽重地係國存亡所¶
　當亟行經理或謂今無屋可居無糧可繼與其經¶
　理襄陽之燬城不&KR0002;用力於江陵臣竊惑之今奉¶
　劉廷美以収復樊城&KR0041;&KR0013;顯賞感激思奮與其弟¶
　廷輔挈襄陽以報朝廷&KR0002;襄樊氣&KR0020;旣成則&KR0037;隨¶
　猶可措手但慮廷美出自寒微媢嫉者衆凢在軍¶
　伍者巳不能成功而忌人有功此全在制臣以國¶
<pb:KR4d0305_SBCK_028-8a>¶
事爲念扶持而&KR0324;激之俾得展布庶幾京湖諸郡¶
漸可修復厥今國家之於襄陽猶前代孫呉之有¶
西陵有之則存無之則亡不可以區區邊鎮目之¶
也韃虜萃數十萬攻圍數月不能下而去若非變¶
起蕭墻則不能破又非結約土豪則不可復陛下¶
毋以其失之速復之易而不加之意再失則事無¶
可爲者矣&KR0002;夫均房光化冝都沙市委任得人不¶
難經理儻有事力制副司皆能辦之惟襄陽爲一¶
方之扞蔽而劉廷羙兄弟土豪倡義之魁首尤不¶
可以不加之意故臣特卷卷焉惟陛下速圗之¶
六曰明信賞罰國家所恃以奔走天下者賞罰二柄¶
<pb:KR4d0305_SBCK_028-8b>¶
　耳而於閫外之臣則徑以二柄假之故曰事難隃¶
　度曰不從中御凡以成敗安危之幾决於俄頃使¶
　賞罰不踰時而見焉則天下皆云斯人也聖主託¶
　以腹心而&KR0009;以不御之權夫然後賞一人而千萬¶
　人勸罰一人而千萬人懼在專閫之臣指麾足以¶
　集事功而朝廷益尊矣三十年來謀國者反是一¶
　賞一罰實因閫外之請而必欲事從中出不著奏¶
　聞之自&KR0002;與外閫有争功吝權之意豈知在閫外¶
　則不威在朝廷則不尊夫自一命而上大小相承¶
　積而至於人主之尊然後無以復加使有股肱心¶
　膂之臣宣力四方以任干城禦侮之責廟堂不動¶
<pb:KR4d0305_SBCK_028-9a>¶
聲色而収其用顧不尊且嚴邪而必欲與之争較¶
恩威則祗以自小耳夫賞罰者陛下之賞罰爲閫¶
外之臣不過布昭皇靈以興起人心期於不失事¶
幾焉耳亦何憚而不肯明白指意以布宣天下乎¶
臣愚欲望陛下申飭大臣自今分闘之臣有所舉¶
刺則當以其所請付外施行使得以依慿威断役¶
使智勇不惟帥臣得以伸賞罰之權亦以見朝廷¶
明白正大惟是之從外閫重而中朝尊一舉兩得¶
陛下速圖之¶
七曰警厲將帥去冬自隨&KR0037;&KR0013;兵襄陽受圍江陵告¶
急朝廷遣兵應援諸城危迫朝不保夕乃多逗遛¶
<pb:KR4d0305_SBCK_028-9b>¶
　不前或稱飬銳於某郡或稱取路於某所互相倣¶
　傚以聽冦之自退至於聞命疾趣奔走不憚如萬¶
　文勝之儔蓋亦無幾亦由所謂大將者官爵巳隆¶
　意氣巳驕惜身愛死無肯先登以當不測之虜惟¶
　邊郡偏禆職位旣卑聲名未著則奮不頋身直前¶
　勇徃臣於目前諸將備見其勇怯能否實基於官¶
　資之崇卑妄意欲乞　陛下於諸將職任非有用¶
　者不除非有功者不遷置身安閒者不容以濫進¶
　巧於營求者不容以倖得自環列上閤之榮名上¶
　而至節察防團之等必服勤邊徼顯立戰功者然¶
　後加之使明知朝廷爵位非有功行陣者不可以¶
<pb:KR4d0305_SBCK_028-10a>¶
倖門邪徑妄有希覬庶幾人心激勵各能以功名¶
自奮無敢有逗遛避冦臨事辤難者矣惟陛下速¶
圗之¶
八曰措置江防長江守備惟恃戰艦臣近因經行得¶
於目擊及差官&KR0039;閱缺數甚多其間又有在數而¶
不堪用者春&KR0004;諜知虜冦踏淺結筏日爲渡江之¶
計又在枝江者伐竹運木斤斧之聲晝夜不絶於¶
是申嚴守備抽移調遣䇿應上流又慮乗虚窺我¶
江面急遣主管機冝文字王好生徃福山石莊黄¶
姚顧逕等處結雇民間掉搶使風海舡節次發赴¶
上水貼助兵舡以備緩急設使賊徒知我虚實數¶
<pb:KR4d0305_SBCK_028-10b>¶
　處欲渡則東西可以&KR1880;應又行下㳂江屯駐軍分¶
　將舡之弊壊者修整缺少者打造又撥緡錢付湖¶
　&KR0047;江西及㳂江制副兩司各行下所部産木州軍¶
　打造四車海鰍舡及大小多槳舡各有差此外方¶
　欲増造巳迫結局今去防秋不滿兩月而得於諜¶
　報有謂韃賊在膠西造戰艦練水軍者况荆襄上¶
　㳺乃其熟路廣狹險易無不盡知欲望朝廷嚴&KR0346;¶
　制司緫所及諸戎司速與招軍造艦申固防守懔¶
　乎如冦至之無日庶幾倉卒不致誤事至如招募¶
　㳂江㳺手習於舟楫者以之填&KR0024;水軍此亦防微¶
　之一節也惟陛下速圗之¶
<pb:KR4d0305_SBCK_028-11a>¶
九曰繕治噐械諸處噐甲箭鏃積年摏管舊數自連¶
歳用兵取撥之外所存無幾宻院間雖行下諸郡¶
製造解發俱不及數且如近日江陵光隨圍城中¶
常有矢盡之憂襄陽苦戰累月㝷遭焚蕩軍資噐¶
械靡有子遺夫噐械不利是以其卒予敵而况於¶
　不備乎防秋在即赤手空弮何以應敵臣甞行下¶
所属軍分刷具見管衣甲軍噐數目可爲寒心兼¶
聞虜賊畏我強弩控扼江靣尤不可缺巳於二月¶
内發緡錢下江西湖南安撫司造弓弩箭各一百¶
萬限五月以前申解劄㳂江制司催促然二三百¶
萬箭不爲不多而未足供一大戰之用如鎗釵甲¶
<pb:KR4d0305_SBCK_028-11b>¶
胄衣襖旗幟金鼓牌盾之&KR0011;惟淮東有所摏積它¶
路率多欠闕此决非倉卒可辦者欲望朝廷急與¶
措置増造聞韃虜之兵毎遇次舎則人人各自製¶
造箭鏃修整戰具非必委之工匠吾之爲兵者旣¶
不務此而上之人又不加意何恃而與之戰乎惟¶
陛下速圗之¶
十曰差填邊守厥今並邊之地自京西之均以至淮¶
東之楚凡十一郡而守臣之正任者十無二三次¶
邊及㳂江北岸自歸峽至通㤗州凡二十郡而帥¶
守之非正任者亦五六屈指防秋無两月事重以¶
韃兵出没叛徒披猖又如郭勝范用吉輩熟知江¶
<pb:KR4d0305_SBCK_028-12a>¶
　湖虚實此豈小故而上下因循雖乆無正官亦不¶
　以爲意又如均房光化等郡乃楚蜀&KR0109;喉相接之¶
　地臣嘗劄京湖大使司選辟守臣後據趙范報均¶
　州巳辟史宋孝光化巳辟何亮然而訖不知朝廷¶
　從違與二人之在否何如夷陵乃荆&KR0490;血脉相聮¶
　之處臣嘗奏催守臣汪元顯之任朝廷乃爲改他¶
　郡故至今未有正守至於德安則隨&KR0037;光信徃來¶
　之衝臣嘗遵照便冝指揮差劉顯德俾之速行措¶
　置㑹朝廷差趙勝勝辭而後差顯德則督府結局¶
　矣臣&KR0060;謂當此艱危之時極邊次邊與夫㳂江㳂¶
　淮州郡民物彫耗田萊荒蕪科調䌓興賦租不入¶
<pb:KR4d0305_SBCK_028-12b>¶
懍乎常有冦至之憂自非有志事功&KR0162;軀體國者¶
誰肯披荆榛瓦礫犯夷狄豺狼而昧於一來也而¶
况謀夫孔多雖有勞而不知廟論易揺或巳命而¶
俄易雖使舉辟之當朝奏暮可人猶一前一却&KR0002;¶
更例以内郡除授規之刓忍弗决則是終無經理¶
之人與經理之時而戎馬巳告警數千里爲盗區¶
矣利害灼然夫豈難知臣愚欲望陛下自今申&KR0346;¶
制臣責以遴選邊守徑自舉辟且命大臣奏報響¶
荅庶幾諸郡各得正官以壹意備禦視夫攝官承¶
乏之人朝不謀夕者不可同日語也惟陛下速圗之¶
重校鶴山先生大全集三十¶
