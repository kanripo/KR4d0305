# -*- mode: mandoku-view; -*-
#+TITLE: 鶴山先生大全文集
#+DATE: 2015-09-11 14:15:54.051710
#+PROPERTY: ID KR4d0305
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 104
#+PROPERTY: FILE SB04n0575-105鶴山先生大全文集-文集一百五.
<pb:KR4d0305_SBCK_104-1a>¶
重校鶴山先生大全集卷之一百五周礼折𠂻上下扁¶
宮正上士二人中士四人下士八人府二人史四人¶
胥四人徒四十人¶
宮伯中士二人下士四人府一人史二人胥二人徒¶
二十人¶
　注正長也宮正主宮中官之長伯亦長也賈上大¶
　宰至旅下士緫御羣職故爲上首自此宮正以下¶
　至夏采六十官隨事緩急爲先後故自宫正至宫¶
　伯二官主宮室之事安身先須宮室故爲先也自¶
　膳夫至腊人皆供王膳羞飲食饌具之事人之處¶
　丗在安與飽故食次宫室也自毉師以下至獸毉¶
<pb:KR4d0305_SBCK_104-1b>¶
　主療疾之事有生則有疾故毉次食饌也自酒正¶
　至宫人陳酒飲肴羞之事毉治旣畢須酒食養身¶
　故次酒肴也自掌舎至掌次安不忘危出行之事¶
　故又次之自太府至掌皮並是府藏計㑹之事旣¶
　有其餘理須貯積或出或納冝計㑹之故相次也¶
　自内宰至屨人陳后夫人已下内教婦功婦人衣¶
　服之事君子明以訪政夜以安息故言婦人於後¶
　也夏采一職記招䰟以其死事故於末言之也此¶
　宮正并下宫伯雖俱訓爲長其義則異&KR0002;宫正則¶
　主任王宮卿大夫士之身故爲宮中官之長故其¶
　職云以時比宮中之官府故宮伯所掌者亦掌之¶
<pb:KR4d0305_SBCK_104-2a>¶
故言正長也宫伯云長者直主宮中卿大夫士之¶
&KR0244;子行其秩序授其舎次之事亦得爲長故云伯¶
長也宫正上士二人爲官首中士四人爲之佐下¶
士八人理衆事府二人主藏文書也史四人主作¶
文書胥四人爲什長徒四十人給傜役諸官體例¶
言府史胥徒之義皆然不可文文重釋他皆放此¶
宫正掌王宮之戒令糾禁以時比宫中之官府次舎¶
之衆寡爲之版以待夕擊柝而比之¶
鄭時四時比校次其人之在否官府之在宮中者¶
&KR0002;膳夫玉府内宰内史之屬次諸吏直𪧐&KR0002;今部¶
　署諸廬者舎其所居寺版鄭司農云爲官府次舎¶
<pb:KR4d0305_SBCK_104-2b>¶
　之版圖待待比也夕莫也莫行夜以比直𪧐者爲¶
　其有解惰離部署又云柝戒守者所擊也賈此時¶
　是㝷常事故爲四時解之先鄭於八成注版名籍¶
　圖地圖後鄭謂版其人之名籍増成先鄭義也荆¶
　公戒戒其怠忽糾糾其緩散令使爲之禁勿爲也¶
　鶴山先生云時以四時解恐拘次舎則暫止之¶
　　地今之客次吏舎亦此義左氏又立一例謂一¶
　　𪧐爲𪧐再𪧐爲信三𪧐爲舎恐亦未然又因版¶
　爲名籍&KR0003;郷黨式&KR0018;版者傳注以版爲民數故¶
　　式之葉夢得燕語却以&KR0018;版爲儀禮衰辟領&KR0018;¶
　　版之制言接凶服者式之皆指凶服亦是一&KR0003;¶
<pb:KR4d0305_SBCK_104-3a>¶
　式車前橫木有所敬則俯而慿之&KR0018;版注謂辟¶
　領及衰闊中尺六寸&KR0018;出於辟領外旁一寸則¶
　辟領之長與衰齊衰用三升布則&KR0018;與辟領之¶
　　布亦三&KR0155;¶
國有故則令𪧐其比亦如之¶
先鄭故謂禍災令𪧐𪧐衛王宫後鄭故凢非常也¶
　文王世子曰公有出疆之政庶子以公族之無事¶
者守於公宫正室守大廟諸父守貴宫貴室諸子¶
諸孫守下宫下室此謂諸侯也王之庶子職掌國¶
　子之倅國有大事則率國子而致於大子唯所用¶
　之者令𪧐之事蓋亦存焉賈後鄭引文王世子文¶
<pb:KR4d0305_SBCK_104-3b>¶
是諸侯法也諸庶一也於諸侯則爲庶子於天子¶
則爲諸子彼鄭注倅謂副倅之倅云國有大事冦¶
戎之事¶
　　鶴山先生云大事不止祀與戎而鄭拘此一語¶
　　凢大事盡以爲祀與戎恐未該¶
辨外内而時禁稽其功緒糾其德行幾其出入均其¶
稍食去其&KR0075;怠與其竒衺之民㑹其什伍而教之道¶
藝¶
　鄭司農云分別外人内人禁其非時出入稽猶考¶
　也計也功吏職也緒其志業幾又云&KR0002;今時宫中¶
　有罪禁止不得出入及無引籍不得入宫司馬殿¶
<pb:KR4d0305_SBCK_104-4a>¶
　門也後鄭謂幾荷其衣服持操及䟽數者稍食禄¶
　稟&KR0075;於濫怠解慢竒衺譎觚非常五人爲伍二伍¶
　爲什㑹之使輩作輩學鄭司農云道謂先王所謂¶
　教道民者藝謂禮樂射御書數賈外人謂男子内¶
　人謂婦女稍食則稍稍與之禄禀其禄與之米禀¶
　竒衺譎觚非常者兵書有譎觚之人謂譎詐桀出¶
　觚角非常先鄭謂道&KR0002;保氏掌養國子以道而教¶
　之六藝道則師氏三德三行也藝謂禮樂射御書¶
　數亦保氏職文也¶
　鶴山先生曰稍食則稍稍與之者謂各以等差¶
　　稍稍給之荆公謂平班其稍食非是禄稟稟從¶
<pb:KR4d0305_SBCK_104-4b>¶
　　未謂禄米禄廪從六謂貯米之所義各不同¶
月終則㑹其稍食歳終則㑹其行事凡&KR0022;之大事令¶
于王宮之官府次舎無去守而聽政令¶
鄭行事吏職也使居其處待所爲賈稍食宮中官¶
　府等月禄行事吏職當考知功過大事在祀與戎¶
　不得去部所守而聽待政令¶
春秋以木鐸脩火禁凡&KR0022;之事蹕宮中廟中則執燭¶
鄭火星以春出以秋入因天時而以戒鄭司農讀¶
　火絶句云禁凡國之事蹕國有宫正爲王執燭也¶
　王當出則宫正主禁絶行者&KR0002;今時衛士塡街蹕¶
　也宮正主爲王於宮廟中執燭後鄭謂事𥙊事也¶
<pb:KR4d0305_SBCK_104-5a>¶
&KR0022;之𥙊社稷七祀於宮中𥙊先公先王於廟中𨽻¶
僕掌蹕止行者宮正則執燭以爲明春秋傳曰有¶
大事於大廟又曰有事於武宮¶
鶴山先生曰小宗伯云左宗廟右社稷在宮中¶
　中門之外則天子三朝皆可謂之廟亦可稱宮¶
　先後鄭謂蹕如漢之填街蹕猶今之警蹕也亦¶
　謂之清鞭論語執鞭之士即此鞭從革而蹕本¶
　從辶因舉三禮辨謂六官之掌蹕者甚多不知¶
　康成何故專指𨽻僕所掌蹕宮門廟門者閽人¶
　也爲内人蹕者内豎也率四夷之𨽻守王門蹕¶
　者師氏也&KR0002;𥙊山林則脩除且蹕者山虞也𥙊¶
<pb:KR4d0305_SBCK_104-5b>¶
　則守其厲禁而蹕者典祀也大喪及諸臣葬于¶
　墓而爲之蹕者冢人也蹕宮中之事者𨽻僕也¶
　&KR0022;之大事使其屬蹕者大司冦也國之大事使¶
　其屬蹕者小司冦也諸侯爲賔則率其屬而蹕¶
　王宮者士師也大軍賔喪𥙊則帥其屬夾道而¶
　蹕者郷士也&KR0022;有大事聚衆庶則帥其屬而蹕¶
　者遂士也賔客居館則帥其屬而爲之蹕者訝¶
　士也蓋蹕所以禁止行者各隨其職而用之則¶
　宮正蹕於宮中明矣¶
大喪則授廬舎辨其親䟽貴賤之居¶
鄭廬𠋣廬也舎堊室也雜記曰大夫居廬士居堊¶
<pb:KR4d0305_SBCK_104-6a>¶
　室賈𠋣廬者謂於路門之外東壁𠋣木爲廬堊室¶
　者舎對廬故爲堊室堊室者兩下爲之與廬異故¶
　多堊室也親者貴者居𠋣廬者親謂大功巳上貴¶
　謂大夫巳上䟽者賤者居堊室者䟽謂小功緦麻¶
賤謂士引雜記是諸侯之臣禮不辨親䟽貴賤而¶
别其逺近並爲天子之臣也¶
　鶴山先生云三年之喪自天子至于庶人無貴¶
　　賤一也故謂之通喪豈可謂貴者服輕賤者服¶
　　重鄭賈&KR0003;未然¶
宮伯掌王宫之士庶子凢在版者¶
鄭司農云庶子𪧐衛之官版名籍也以版爲之今¶
<pb:KR4d0305_SBCK_104-6b>¶
　時郷戸籍謂之戸版後鄭謂王宮之士謂王宮中¶
　諸吏之&KR0244;子也庶子其支庶也賈宫伯掌王宮中¶
　卿大夫之&KR0244;子庶子士之&KR0244;子也凢在版者子弟¶
　皆有名籍荆公謂士則衛士也庶子國子之倅未¶
　爲士者也上言士下言庶子則包國子之未爲士¶
　者矣士庶子非王族則功臣之世賢者之𩔖王以¶
　自近而衛焉故君臣國家休戚一體上下親而内¶
　外察也¶
　鶴山先生云周制𪧐衛王宮皆以公族公卿大¶
　　夫之子弟爲之故曰士至漢𪧐衛周廬爲郎以¶
　　宮廊得名故漢署郎有四以入貲爲郎如張蒼¶
<pb:KR4d0305_SBCK_104-7a>¶
　　者號山郎疑&KR0002;今之抵産非入錢也繼有納粟¶
　　爲郎有乆次爲郎如馮唐後因武帝推恩諸侯¶
　　王子弟乃有父任爲郎凢四色亦皆士大夫不¶
　　如後世以三衙爲𪧐衛¶
　　又云漢&KR0004;蕭何剏未央宫按三輔黄圖宫中有¶
　　三十六殿髙祖又剏長樂宫至武帝於南山一¶
　　邊添刼甘泉長&KR0045;五柞共爲五宫統在北闕東¶
　　闕内皆宫也¶
　　又云漢制自公孫弘以前如貢禹張禹雖爲公¶
　　卿而其子無官桑洪羊爲御史大夫亦以其子¶
　　無官怨望惟公孫弘以宰相封侯後乃有子嗣¶
<pb:KR4d0305_SBCK_104-7b>¶
　爲侯¶
掌其政令行其秩叙作其徒役之事授八次八舎之¶
職事¶
鄭秩禄稟也叙才等也作徒役之事大子所用衛¶
王宫者必居四角四中於徼候便也鄭司農云庶¶
子衛王宫在内爲次在外爲舎後鄭謂次其𪧐衛¶
所在舎臣休沐之處賈謂庶子衛王宫先鄭意内¶
外次舎有所隔絶而三禮辨謂稱士者公卿大夫¶
　元士之&KR0244;子於大胥職所謂學士也稱庶子者公¶
　卿大夫之庶子於諸子職所謂倅也在掌客職則¶
　謂之庶子而禮眡諸侯之大夫其體亦不輕矣古¶
<pb:KR4d0305_SBCK_104-8a>¶
　者公卿大夫之子弟元士之&KR0244;子未世其爵者則¶
　又使之偕衆子以衛王宫焉重之至也𥘿周廬設¶
　卒不以士庶子爲之非聖人之法此所以有望夷¶
　之禍¶
告&KR0022;有大事作宫衆則令之月終則均秩歳終則均¶
叙以時頒其衣裘掌其誅賞¶
鄭謂王宫之士庶子於&KR0022;有大事或選當行賈事¶
亦謂冦戎之事作起也謂起宫中之衆使士庶子¶
行則宫伯戒令之月終則均其禄稟與宫正均稍¶
食亦一歳終則均叙與宫正異彼宫中官府故㑹¶
其行事此其子弟故均其叙以時班衣裘夏時頒¶
<pb:KR4d0305_SBCK_104-8b>¶
衣冬時班裘有功即賞有罪則誅也¶
膳夫掌王之食飲食羞以養王及后丗子¶
鄭食飯也飲酒漿也膳牲肉也羞有滋味者凡養¶
之具大略有四賈膳夫掌王之食飲者此一經以¶
其職首故略舉其目下别叙之以養王及后丗子¶
者舉爵而言其實羣臣及三夫人巳下亦養之¶
凡王之饋食用六穀膳用六牲飲用六清羞用百有¶
二十品珍用八物醬用百有二十罋¶
鄭進物於尊者曰饋此饋之盛者王舉之饌也六¶
牲馬牛羊豕大雞也羞出於牲及禽獸以備滋味¶
謂之庶羞公食禮内則下大夫十六上大夫二十¶
<pb:KR4d0305_SBCK_104-9a>¶
　其物數備焉天子諸侯有其數而物未得盡聞珍¶
　謂淳熬淳母炮豚炮牂擣珍漬熬肝膋也醬謂醢¶
　醢也王舉則醢人共醢六十罋以五虀七醢七𦵔¶
　三臡(尼)實之醯人共虀𦵔醢物六十罋鄭司農云¶
　羞進也六穀稌&KR0112;稷梁麥苽雕胡也六清水漿醴¶
　䣼醫酏賈進物於尊者曰饋鄭注玉府云通行曰¶
　饋羞岀於牲及禽獸者釋經羞用百有二十品此¶
　庶羞皆及於牲及禽獸案公食大夫下大夫十六¶
　豆中從膷臐膮巳下皆出於牲不見有出禽獸者¶
　上大夫加以雉兎鶉鴽此則出禽獸也以其有牲¶
　及禽獸故云備滋味之庶羞也内則云雉兎鶉鴽¶
<pb:KR4d0305_SBCK_104-9b>¶
　四豆添前十六則是二十是上大夫禮天子諸侯¶
　有其數此經云百有二十是天子有其數掌客云¶
　上公食四十侯伯三十二子男二十四是諸侯有¶
　其數也天子諸侯之數皆從上大夫二十豆上加¶
　之内則云牛脩及爵鷃蜩范芝栭巳下三十一物¶
　鄭注云人君燕食所加庶羞也天子羞百有二十¶
　品記者不能次録八珍謂淳熬巳下皆内則文淳¶
　熬煎醢加于陸稻上沃之以膏曰淳熬淳母煎醢¶
　加于&KR0112;食上沃之以膏曰淳母母模也炮取豚&KR0002;¶
　牂封之刳之實&KR0037;於其腹中徧萑以苴之塗之以¶
　墐塗炮之塗皆乾擘之濯手以摩之去其皽爲稻¶
<pb:KR4d0305_SBCK_104-10a>¶
　米搔溲之以爲酏以付豚前諸膏膏必滅之鉅鑊¶
　湯以小鼎薌脯於其中使其湯母滅鼎三日三夜¶
　母絶火而後調之以醯醢擣珍取牛羊麋鹿&KR0874;之¶
　肉必脥每物與牛&KR0002;一捶之反側之去其餌孰出¶
　之去其皽徧萑布牛肉焉屑桂與薑以洒諸上而¶
　鹽之乾而食之施羊亦如之肝膋取狗肝一幪之¶
　以其膋濡炙之舉焦其膋不蓼也是爲八珍彼有¶
　糝與餰彼是羞豆之實非珍故不取云醬謂醯醢¶
　也者醬是緫名知醬中兼有醯醢者經云百有二¶
　十罋醢人共醢六十罋醯人共醯六十罋鄭司農¶
　云六榖知有稌&KR0112;稷梁麥苽者據食醬而知苽雕¶
<pb:KR4d0305_SBCK_104-10b>¶
胡者南方見有苽米　䣼(良)醫(翳)¶
　鶴山先生云饋上下通用後鄭於此言進於尊¶
　者曰饋玉府注又云通行曰饋自無定論如此¶
　者不一六牲本用馬牲狗牲今宗廟中不用此¶
　二者熈寜間有人建議用馬牲竟不行此一節¶
　言天予備物之享第詩書皆無及此禮者周禮¶
　一部可疑此亦其一王荆公專本此意以人主¶
　當享備物極至童貫王黼專剏應奉司以啓人¶
　主侈心禍至不可勝言學術誤國原於康成先¶
　儒未有發此義者¶
王日一舉鼎十有二物皆有俎以樂侑食膳夫受𥙊¶
<pb:KR4d0305_SBCK_104-11a>¶
品嘗食王乃食卒食以樂徹于造¶
鄭殺牲盛饌曰舉王日一舉以朝食也后與王同庖¶
鼎十有二牢鼎九陪鼎三物謂牢鼎之實亦九爼¶
賈一日食有三時同食一舉鼎十有二案聘禮致¶
饔餼注飪一牢鼎十有二是也牢鼎九在西階前¶
云牛羊豕魚腊腸胃司鼎膚鮮魚鮮腊云陪鼎三¶
者當内廉膷臐膮並陪牛羊豕鼎後是也云亦九¶
爼者陪鼎三膷臐膮者謂庶羞在於豆唯牢鼎之¶
物各在俎故云亦九俎案趙商問王日一舉鼎十¶
有二是爲三牲備焉商案玉藻天子日食少牢朔¶
月太牢鄭答云禮記後人所集王制之法與禮違¶
<pb:KR4d0305_SBCK_104-11b>¶
者多當以經爲正此周禮周公太平法玉藻據衰¶
世或異代故與此不同案大司樂云王大食皆令¶
奏鐘皷大食是朔食日舉之樂不言之殷𥙊肝周¶
𥙊肺但𥙊肺有二種一者名爲舉肺亦名離肺此¶
爲食而有也二者名爲𥙊肺亦名刌肺此爲𥙊而¶
有也王將食必𥙊先膳夫授之備火齊不得膳天¶
品皆嘗之王乃食天子徹食作樂樂章未聞惟𥙊¶
祀雍以徹造後鄭云作也先鄭云徹置故處皆謂¶
造食之處即厨也¶
鶴山先生云禮飲食必𥙊示有所先凡𥙊皆𥙊¶
　先造食者今士大夫此禮巳廢惟公燕開洒先酹¶
<pb:KR4d0305_SBCK_104-12a>¶
　於地近之釋老二氏飲食尚先𥙊三禮辨陪鼎¶
　　三膷音香牛臛也臐許云切羊臛也膮許堯切¶
　　豕臛也牢鼎九所謂爼實也陪鼎三所謂豆實¶
　也皆所謂羞也荆公品嘗食養至尊當㥀故也¶
　　其所防也微矣¶
王齊日三舉大喪則不舉大荒則不舉大礼則不舉¶
天地有烖則不舉&KR0022;有大故則不舉¶
鄭司農齊必變食賈齊必變食謂加牲体至三大¶
牢大荒凶年大札疫癘天烖日月晦食地烖崩動¶
　大故冦戌之事司農云大故刑殺也春秋傳曰司¶
冦行戮君爲之不舉此經數事不舉司農意謂不¶
<pb:KR4d0305_SBCK_104-12b>¶
　舉樂但比膳夫不舉在食料之中不舉即是不殺¶
　牲二義俱備荆公𥙊祀之齊不御於内不聽樂不¶
　飲酒不膳葷不以哀樂欲惡貳其心又去物之可¶
　以昏憒其志意者而致養其氣體焉然後可以交¶
　神明矣大荒大喪大札天地有烖&KR0022;有大故不舉¶
　者王以能順承天地和理神人使無烖害變故冝¶
　饗備味聽備樂今不能然則冝貶損而不舉¶
　鶴山先生云葷本只是薑桂韭薤之𩔖今却以¶
　爲葷腥猶國有故則天子素服減膳今却又有¶
　素食之&KR0003;荆公所謂宜饗備味聽備樂亦非三¶
　　代王者之言此所以開蔡京主黼輩享上之&KR0003;¶
<pb:KR4d0305_SBCK_104-13a>¶
王燕食則奉膳賛𥙊几王𥙊祀賔客食則徹王之胙爼¶
賈案玉藻天子與諸侯相互爲三時食故鄭謂燕¶
食者日中與夕相接爲三時奉朝之餘膳則一牢¶
分爲三時所賛𥙊者牢肉天子諸侯朝皆𥙊肺日¶
中與夕皆𥙊牢肉案玉藻諸侯夕深衣𥙊牢肉王¶
與賔客禮食於廟賔在戸牗之間王在阼階上各¶
有饌皆設爼故亦有胙爼¶
凡王之稍事設薦脯醢¶
鄭司農云稍事謂非日中大舉時而間食謂之稍¶
事膳夫主設薦脯醢玄謂稍事有小事而飲酒賈¶
脯醢是飲酒肴羞非是食饌&KR0002;大夫以下燕食有¶
<pb:KR4d0305_SBCK_104-13b>¶
脯無膾¶
王燕飲食則爲獻主掌后及世子之膳羞¶
鄭司農主人當獻賔則膳夫代王爲主君不敵臣¶
也燕義曰使宰夫爲獻主臣莫敢與君亢禮賈王¶
日一舉注鄭以后與王同庖不言世子則世子與¶
王别牲亦膳夫所掌¶
凡肉脩之頒賜守掌之凡𥙊祀之致福者受而膳之¶
以摯見者亦如之¶
鄭司農云脩脯也後鄭謂致福爲諸臣𥙊祀進其¶
餘肉歸胙干王又云膳夫受之以給王膳以羔鴈¶
雉為摯見者亦受以給王膳賈加薑桂銀治者謂¶
<pb:KR4d0305_SBCK_104-14a>¶
　之脩不加薑桂以鹽乾之者謂之脯諸臣自𥙊家¶
廟致祥于王而云致福者凡𥙊祀主人受福&KR0002;與¶
　王受福然知諸臣有致胙法者安氏昭六年子産¶
云𥙊有受脤歸脤彼注云受脤謂君𥙊以肉賜大¶
夫歸脤謂大夫𥙊歸肉於公也¶
　鶴山先生云文王廟在豐武王廟在鎬以文武¶
　胙賜齊道理甚逺不知如何致¶
歳終則㑹惟王及后世子之膳不㑹¶
鄭不㑹計多少優尊者其頒賜諸臣則討之荆公¶
至尊不可以有司法數制之世子則唯膳正禮可¶
以不㑹膳禽則燕食之膳也與其飲食及服皆㑹¶
<pb:KR4d0305_SBCK_104-14b>¶
則所以防荒侈故也¶
庖人掌共六畜六獸六禽辨其名物¶
鄭始養之曰畜將用之曰牲春秋傳曰卜日曰牲¶
鄭司農云六獸麋鹿熊&KR0874;野豕兎六禽鴈鶉鷃雉¶
鳩鴿玄謂獸人冬獻狼夏獻麋又内則無熊則六¶
獸當有狼而熊不屬六禽於禽獸及六摯冝爲羔¶
　豚牘麛雉鴈凡鳥獸未孕曰禽司馬職曰大獸公¶
　之小禽私之賈六畜者馬牛羔豕大雞謂夏官校¶
人地官牛人春官雞人秋官大人冬官豕人緫送¶
六畜與比庖人始養之曰畜將用之曰牲禽中有¶
羔雄狐綏綏牝雞無晨禽獸通稱¶
<pb:KR4d0305_SBCK_104-15a>¶
　鶴山先生云古注取包肉之義謂之庖庖字從¶
　六恐非包肉蓋火化始於宓犧氏厥初茹毛飲¶
　血宓犧始取物墐塗而炮之所以謂之庖犠氏¶
　犧亦取牛旁¶
凡其死生鱻薧之物以共主之膳與其薦羞之物及¶
后世子之膳羞共𥙊祀之好羞¶
鄭凡計數之羞亦進也備品物曰薦致滋味乃爲¶
羞王言薦者味以不䙝爲尊鄭司農云鮮謂生肉¶
薧謂乾肉好羞謂四時所爲膳食&KR0002;荆州之䱹魚¶
青州之蟹胥者雖非常物進之孝也賈謂四時之¶
間非常大食禮噐云大饗其王事與三牲魚腊四¶
<pb:KR4d0305_SBCK_104-15b>¶
　海九州之美味茍可薦者莫不咸在荆公共𥙊祀¶
　之好羞者先王先公及先后夫人平生所好𥙊祀¶
　則特羞之事士如事存之意夫齊則思其所𥊏則¶
　其𥙊也可以不羞其所好哉¶
　共喪紀之庶羞賔客之禽獻¶
　鄭喪事之𥙊謂虞祔也禽獸獻禽於賔客獻古文¶
　爲獸杜子春云當爲獻賈凡喪未葬巳前無問朝¶
　夕奠及大莫皆無薦羞之法今言共喪紀庶羞者¶
　謂虞祔之𥙊乃有之天子九虞後作卒&KR0152;𥙊虞卒¶
　&KR0152;在&KR0230;明日祔於祖廟舉前後虞祔則卒哭在其¶
　中賔客之禽由主人獻之¶
<pb:KR4d0305_SBCK_104-16a>¶
　鶴山先生云死而未葬無几筵無薦羞以其體¶
　&KR0334;在此生者可以用几筵字或賜之筵或授之¶
　几是也始死只&KR0003;奠有朝夕奠朔月月半則謂¶
　之殷奠奠亦無庶羞羞却是𥙊當在虞祔之後¶
　不當言於始死之時今人用庶羞之奠與几筵¶
　字盡錯且如孔子廟只使得奠字使不得𥙊字¶
　今謂之丁𥙊亦非釋奠字只見於禮記不見於¶
　他經二漢以前亦無釋奠字然却未至大誤非¶
　報功使𥙊宇不得¶
凡令禽獸以灋授之其出入亦如之¶
鄭令令獸人也禽獸不可乆處賔客至將獻之庖¶
<pb:KR4d0305_SBCK_104-16b>¶
　人乃令獸人取之必書其所當獻之數與之及其¶
　來致禽亦以此書校數之至于獻賔客又以此書¶
　付使者展而行之掌客乗禽於諸侯各如其命之¶
　數聘禮乗禽於客日如其饔餼之數士中日則二¶
　𩀱賈掌客乗禽於諸侯各如其命之數上公九命¶
　日九十𩀱饔餼五牢日五𩀱士中日則二𩀱者謂¶
　作介時士爵一日則一𩀱禽獻不以命數中間也¶
　故言間日則二𩀱¶
　　鶴山先生云古人春不毀胎夘又數&KR0328;不入汚¶
　　池取禽獸有時節其法禁甚嚴然國客之至不¶
　　可以時拘賔客禽獻之事至九十𩀱七十𩀱之¶
<pb:KR4d0305_SBCK_104-17a>¶
　　𩔖不知如何區處此不可曉¶
凡用禽獸春行羔豚膳膏香夏行腒鱐膳膏臊秋行¶
犢麛膳膏腥冬行鱻羽膳膏羶¶
鄭用禽獸謂煎和之以獻王司農云膏香牛脂也¶
　以牛脂和之腒乾雉鱐乾魚膏臊豕膏也杜子春¶
云膏臊大膏膏腥豕膏鮮魚也羽鴈也膏羶羊脂¶
　也玄謂膏腥雞膏也羔豚物生而肥牘與麋物成¶
　而充腒鱐暵熱而乾魚鴈水涸而性定此八物者¶
　得四時之氣尤盛爲人食之弗勝是以用休廢之¶
　脂膏煎和膳之牛屬司徒土也雞屬宗伯木也犬¶
　屬司冦金也羊屬司馬火也賈此經四時所膳者¶
<pb:KR4d0305_SBCK_104-17b>¶
　皆取所賊死之脂膏火賊金即膏臊犬膏也不得¶
　云北方之膏杜子春膏臊犬膏者是也膏腥豕膏¶
　也者非也以其秋行犢麛秋時金玉金剋木雞屬¶
　東方木則膏腥雞膏也不得爲豕膏用休廢之脂¶
　膏者五行王相相剋春木王火相土死金囚水爲¶
　休廢夏火王土相金死水囚木爲休廢巳下推之¶
　可知王所勝者死相所勝者囚新謝者爲休廢言¶
　然向來之所膳膏者皆是死之脂膏鄭以休廢言¶
　之也荆公膳用牛膏牛土畜也春木用事則助養¶
　脾也膳用犬膏犬金畜也夏火用事則助養肺也¶
　膳用雞膏雞木畜也秋金用事冝助養肝也膳用¶
<pb:KR4d0305_SBCK_104-18a>¶
羊膏羊火畜也冬水用事冝𦔳養心也¶
　鶴山先生云鄭&KR0003;非荆公&KR0003;是吕成公云自𫝊¶
　註盛行人都不看經亦爲時王所尚列於學官¶
　科舉以取士漢唐以至國&KR0004;惟古注是從如當¶
　仁不譲於師寜取落韵不取違古注至程張歐¶
　蘇方破口斥傳注之泥前此周易有多少解&KR0003;¶
　列於學官者止用王弼唐人以論語應舉謂之¶
　習何論王子雍排鄭康成劉鉉排杜元凱其&KR0003;¶
　甚當亦何曽行孔頴逹又每科與之辨又有學¶
　　究一科全是念傳注謂之貼經¶
歳終則㑹唯王及后之膳禽不㑹¶
<pb:KR4d0305_SBCK_104-18b>¶
　鄭膳禽四時所膳禽獻加丗子可以㑹之賈上膳¶
　夫職所掌者是其正此禽獻者是其加丗子可以¶
㑹故歳終則惟王及后之膳不㑹丗子則㑹之矣¶
　　鶴山先生云加籩薦豆則禽獻爲加可知加則¶
　　惟王及后不㑹丗子則㑹以防太侈¶
内饔掌王及后丗子膳羞之割亨煎和之事辨體名¶
&KR0079;物辨百品味之物¶
　鄭割肆解&KR0079;也亨煑也煎和齊此五味體名脊脅¶
　肩臂臑之屬肉物胾燔(釋文/作)之屬百品味庶羞之¶
　屬言百舉成數賈體名案少牢解羊豕前體肩臂¶
　臑後體&KR0553;胳又有正脊脡脊横脊又有短脅正脅¶
<pb:KR4d0305_SBCK_104-19a>¶
代脅是其體二十一體肉物案公食大夫禮十六¶
豆有胾胾謂切肉少牢主婦獻尸以膰從傳火曰¶
燔百品庶羞之屬¶
　鶴山先生云肆託歷反取剔義然只從本字亦¶
　有肆陳於鼎爼之意亨字本作(音香音亨音/烹只同一字)¶
　並同楚茨挈爾牛羊以徃烝嘗或割或亨(作香/字叶)¶
(韵)或肆或將祝𥙊于祊(音/方)¶
選百羞醬物珍物以俟饋共后及丗子之膳羞¶
鄭先進食之時恒選擇其中御者百羞者則庶羞¶
百二十醬物者即醬用百一十甕珍物者諸八珍¶
之𩔖俟待也内饔恒預選知當王意所欲者以待¶
<pb:KR4d0305_SBCK_104-19b>¶
饋王后丗子直言共不言饋者膳夫饋王不饋后¶
　丗子此内饔言共是親饋故鄭云膳夫掌之是乃¶
　共之¶
辨腥臊羶香之不可食者牛夜鳴則庮羊泠毛而毳¶
羶犬赤股而躁臊鳥皫色而沙鳴貍豕盲眡而交睫¶
腥馬黒脊而般臂螻¶
　鄭腥臊羶香可食者是別其不可食者則所謂者¶
　皆臭味也泠毛毛長緫結也皫失色不澤羙也沙¶
　澌也交睫腥腥當爲星聲之誤也肉有如米者似¶
　星般臂臂毛有文鄭司農云　朽木臭也螻螻姑¶
　臭也杜子春云盲視當爲望視賈此經腥有二字¶
<pb:KR4d0305_SBCK_104-20a>¶
鄭不破腥臊之腥宜破交睫腥之腥鄭答冷剛重¶
牛之牿牛在手曰梏牛無手以前足當之此馬亦¶
然故言般臂朽木螻姑皆臭物此皆不利人故禁¶
之¶
　鶴山先生曰古人格物之精如此般臂傳注以¶
　爲般般然此般字賈&KR0105;弔屈賦用顔師云般從¶
　　丹不從舟交睫腥鄭以爲肉有米似星郷在靖¶
　州人或告以屠所市豕肉不可食者問其故則¶
　云夜於星下飼豕則肉上盡有星如米狀此不¶
　　可食索而觀之信然乃知康成之言有所據¶
凡宗廟之𥙊祀掌割亨之事凡燕飲食亦如之凡掌¶
<pb:KR4d0305_SBCK_104-20b>¶
共羞脩荆膴胖骨鱐以待共膳¶
鄭共當爲具羞庶羞也脩鍜脯也胖如脯而腥者¶
鄭司農云刑膴謂夾脊肉或曰膺肉也骨鱐謂骨¶
有肉者玄謂刑鉶羮也膴䐑肉大臠所以𥙊者骨¶
牲體也鱐乾魚賈内饔不掌外神故云宗廟之𥙊¶
祀言凡者謂四時及祫禘并月𥙊等皆在其中掌¶
其割亨之事上王后言煎和此不言煎和者&KR0017;神¶
尚質不貴䙝味薑桂鍜治之謂之脩不鍜治者謂¶
之脯乾則爲脯不乾而腥則謂之胖刑膴爲二物¶
有明文先鄭以刑膴爲夾脊肉故後鄭不從或曰¶
膺肉無所出亦不從骨鱐謂骨有肉者玄謂刑鉶¶
<pb:KR4d0305_SBCK_104-21a>¶
羮也膴䐑肉大臠所以𥙊者骨牲體鱐乾魚先鄭¶
　合爲一後鄭不從特牲有鉶羮謂鉶器盛豕膮設¶
　於薦南膴魚&KR0079;緫有也膴又詁爲大¶
凡王之好賜肉脩則饔人共之¶
　鄭好賜王所善而賜也賈言好賜者謂羣臣所爱¶
　好則賜之肉羞饔人共之¶
外饔掌外𥙊祀之割亨共其脯脩刑膴陳其鼎俎實¶
之牲體魚腊凡賔客之飱饔饗食之事亦如之¶
　鄭飱客始至之禮饔旣將幣之禮致禮於客莫盛¶
　於饔賈致禮於賔客莫盛於饔者以其饔之中有¶
　飪有腥有牽又有酒有米兼燕與食其中芻薪米¶
<pb:KR4d0305_SBCK_104-21b>¶
　禾又多故朝聘之日致之是以鄭云急歸大禮故¶
　云莫盛於饔也¶
&KR0022;饗耆老孤子則掌其割享之事饗士庶子亦如之¶
鄭孤子者死王事者之子也士庶子衛王宫者&KR0002;¶
　今時之饗衛士矣王制曰周人養國老於東膠養¶
　庶老於虞庠賈&KR0022;饗耆老者謂死事者之父祖兼¶
有國老庶老謂卿大夫致仕者庶老謂士之致仕¶
者經直言𦒿老對孤子則耆老者死事者之父祖¶
　可知左氏哀二十三年𣈆知伯親禽顔庚至二十¶
　七年齊師將興陳成子屬孤子三日朝設乗車兩¶
馬繋五邑焉召顔庚之子而賜之是禮孤子之法¶
<pb:KR4d0305_SBCK_104-22a>¶
師役則掌共其獻賜脯肉之事凡小喪紀陳其鼎俎¶
而實之¶
鄭獻謂酌其長帥喪事之奠𥙊賈獻謂獻酒非獻¶
　肉故鄭謂酌其長帥長師軍將巳下至五長有功¶
　者饗獻之小喪紀謂夫人巳下之䘮陳其鼎俎謂¶
　殷奠及虞附之𥙊皆有鼎俎荆公外饔言饗耆老¶
　孤子而以士庶子如之酒正言饗士庶子而後言¶
　饗耆老孤子外饔掌饔饔以養之爲主酒正掌酒¶
　酒以禮之爲主¶
亨人掌共鼎鑊以給水火之齊職外内饔之爨亨煑¶
辨膳羞之物𥙊祀共大羮鉶羮賔客亦如之¶
<pb:KR4d0305_SBCK_104-22b>¶
　鄭鑊所以煑肉及魚腊之器旣熟乃脀于鼎齊多¶
　少之量職主也爨今之竈主於其竈煑物賈案少¶
　牢禮爨在廟門外之東大夫五鼎羊豕腸胃魚腊¶
　各異鑊鑊別有一鼎鑊中肉孰各升一鼎故鄭云¶
　旣孰乃脀于鼎周禮儀禮皆言爨論語王孫賈寜¶
　媚於竈禮記𥙊法天子七祀之中亦言竈&KR0002;然自¶
　孔子巳後皆言竈故鄭云爨令之竈¶
　鶴山先生云七祀非古禮竈也者老婦之𥙊也¶
　孔子巳後改爨爲竈不知何故大羮肉湇先儒¶
　　以大羮不致五味也鉶羮加鹽菜矣肉湇盛於¶
　登肉汁一名湇汁字當從肉從泣作湇只有張¶
<pb:KR4d0305_SBCK_104-23a>¶
　參能辨&KR0002;只從水旁字書中無蓋湇字以注爲¶
　聲以肉爲形&KR0002;是汁却無聲又云王者典禮¶
　齊威公出來一壊𣈆文公出來一壊道路之政¶
　　不脩賔客之政不舉然而子産&KR0003;𣈆文之時車¶
　馬有數以至客至如歸一叚猶見𣈆文之時尚¶
　餘㱔典禮只如㤗山之下明堂之𥙊則齊宣時¶
　猶在又云鄭康成五經皆有傳注又注五經¶
　緯今乾坤鑿度之𩔖猶在皆以三字爲名如參¶
　同契元命包亦是康成自五六十時注到八十¶
　歳今左氏正義内間引鄭注¶
甸帥掌帥其屬而耕耨王藉以時入之以共齍盛𥙊¶
<pb:KR4d0305_SBCK_104-23b>¶
祀共䔥茅¶
鄭耨芸芓也王以孟春躬耕帝籍天子三推三公¶
　五推卿諸侯九推庶人終於千𠭇庶人謂徒三百¶
　人藉之言借也王一耕之而使庶人芸芓終之齍¶
盛𥙊祀所用穀也齍稷也穀者稷爲長是以名云¶
在器曰盛鄭大夫云䔥字或爲莤茜讀爲縮束茅¶
立之𥙊前沃酒其上酒滲下去&KR0002;神飲之故謂之¶
縮縮浚也齊&KR0074;公責楚不貢包茅無以縮酒杜子¶
春讀爲䔥䔥香蒿也玄謂詩取䔥𥙊脂郊特牲䔥¶
合&KR0112;稷臭陽逹於牆屋故旣薦然後&KR0778;䔥合馨香¶
合馨香者是䔥之謂也茅以共𥙊之苴亦以縮酒¶
<pb:KR4d0305_SBCK_104-24a>¶
　苴以藉𥙊縮酒泲酒也醴齊縮酌賈言帝藉者藉¶
　田之穀衆神皆用獨言帝藉者舉尊言之周語王¶
　耕一發班三之天子藉田千𠭇在南郊自天子三¶
　推巳下示相恭敬&KR0017;神之法又示帥先天下稷爲¶
　五穀長爾雅以稷爲粢通而言之六穀皆是粢小¶
　宗伯辨六粢之名物取䔥𥙊脂見用蕭之時有脂¶
　謂饋獻之後隂厭之節取䔥與脂及&KR0112;稷焫燒之¶
　取香氣上聞茅以共𥙊苴則士虞禮束茅長五寸¶
　立於几東是也¶
　　鶴山先生云古無灌茅之義所謂縮酒只是醴¶
　　有糟故縮於茅以清之&KR0002;曰滲下去如神飲此¶
<pb:KR4d0305_SBCK_104-24b>¶
　是鄭大夫臆說又云泲與河濟之濟通又云郷¶
　在靖州見有菁茅甚多有劉子澄者作貢茅亭¶
　　記謂齊威公葵丘之㑹據司馬遷書是合諸侯¶
　　以封禪所以責楚不貢茅最後謂他日上封㤗¶
　　山於此亭取茅因爲言孔孟取葵丘之㑹自有¶
　　明文如何不取乃舉司馬遷封禪之說封禪二¶
　字竟莫曉如茅當以禹貢爲說劉不聽云¶
共野果蓏之薦喪事代王受貴烖¶
鄭甸在逺郊之外郊外曰野果桃李之屬蓏𤓰供¶
之屬粢盛者𥙊祀之主也今國遭大喪&KR0002;云此&KR0112;¶
稷不馨使&KR0017;神不逞于王旣殯大祝作禱辭授甸¶
<pb:KR4d0305_SBCK_104-25a>¶
　人使以禱藉田之神受眚災弭後殃賈旣殯大祝¶
　作禱辭授甸人者知大祝作禱辭在旣殯後見大¶
　祝職也¶
　鶴山先生云代王受眚災乃是災禍之來欲代¶
　　王受之今人不自殞㓕之義因說古人遇災禍¶
　　只是罪巳如雲漢一詩胡寜瘨我以旱憯不知¶
　其故至於大命近止無棄爾成何求爲我以戻¶
　　庶正瞻卬昊天曷惠其寜&KR0004;無後丗祈禱早降¶
　　甘澤之語所以杜元凱䆁例上只&KR0003;古人有𥙊¶
　　祀無所禱禳禬則有之自異端之教興然後有¶
　　祈禱¶
<pb:KR4d0305_SBCK_104-25b>¶
王之同姓有辠則死刑焉¶
鄭司農云王同姓有罪當刑者斷其獄於甸師之¶
官者也賈甸師在疆&KR0163;多有屋舎以爲隱處故就¶
而刑焉案掌囚云凡有爵者與王之同族奉而適¶
甸師氏以待刑殺司農又云文王丗子公族有死¶
罪則磬於甸人又曰公族無宫刑獄成致刑于甸¶
人又曰公族無宫刑不踐其𩔖(踐音/剪)刑于隱者不¶
與國人慮兄弟賈絶服之外同姓姫者有罪者謂¶
凡五刑則刑殺不於市朝於此死刑焉必在甸師¶
氏鄭注磬於甸人懸縊殺之曰磬荆公甸師共𥙊¶
薦之物所以事宗廟宗廟之親而致死刑焉則正¶
<pb:KR4d0305_SBCK_104-26a>¶
法然後能保天下國家能保天下國家然後宗廟¶
可得而事也然則親而致死刑乃所以事宗廟也¶
　鶴山先生云王之同姓有罪則死刑焉賈氏謂¶
　　絶服之外同姫姓者蓋五服之内則在議親之¶
　辟也李微之謂此說足以&KR0024;漢儒之所未及是¶
　爾至荆公親而致死刑乃所以事宗廟夫刑於¶
　甸師隱之也豈有殺其子孫以事祖禰乎必不¶
　然矣是荆公心術之誤也¶
帥其徒以薪蒸役外内饔之事¶
鄭役謂給役也木大曰薪小曰蒸賈此纂要文又¶
左傳云其父析薪即大木可析曰薪自然小者曰¶
<pb:KR4d0305_SBCK_104-26b>¶
蒸也¶
獸人掌罟田獸辨其名物冬獻狼夏獻麋春秋¶
獻獸物¶
鄭罟網也以網&KR0366;所當田之獸狼膏聚麋膏散聚¶
則温散則涼以救時之苦也獸物凡獸皆可獻也¶
及狐狸賈冬獻狼者狼山獸山是聚故狼膏聚聚¶
則温故冬獻之云夏獻䴢者麋是澤獸澤主銷散¶
故麋膏散散則涼故夏獻之春秋寒温適故獸物¶
皆獻之¶
　鶴山先生云天地間莫非氣凡散皆陽凡聚皆¶
　　隂然冬間陽氣在内亦有聚時夏間隂氣在内¶
<pb:KR4d0305_SBCK_104-27a>¶
　　亦有散時又須分冬夏方說得又云陽氣上鹿¶
　角解隂氣上麋角解¶
時田則守罟及弊田令禽注于虞中¶
鄭弊仆也仆而田止鄭司農云弊田謂春火弊夏¶
車弊秋羅弊冬徒弊虞中謂虞人𨤲所田之野及¶
弊田植虞旗於其中致禽而珥焉獸人主令田衆¶
得禽者置虞人所立虞旗之中當以給四時社廟¶
　之𥙊故曰春獻禽以𥙊社夏獻禽以饗禴秋獻禽¶
　以祀祊冬獻禽以享烝又曰大獸公之小禽私之¶
公之謂輸之虞中珥焉者取左耳以致功&KR0002;斬首¶
折馘故春秋傳曰以數軍實賈襄二十四年齊侯¶
<pb:KR4d0305_SBCK_104-27b>¶
𥙊社蒐軍實蒐數軍實注謂兵甲器械隱公傳三¶
年而治兵數軍實引之以證斬首折馘爲軍實又¶
生執俘囚如先軫曰墮軍實皆是軍實(僖三十/三年)¶
　　鶴山先生云吕東萊曽&KR0003;人之生也各有血氣¶
　　因設爲田獵以發泄之亦以寓軍法¶
凡𥙊祀喪紀賔客共其死獸生獸凡獸入于腊人皮¶
毛筋角入干玉府凡田獸者掌其政令¶
鄭共其完者皮毛筋角給作器物賈獸入於腊人¶
是不完者生獸死獸是完者擇取堪作器物者送¶
　入於玉府林氏謂此四者可共玩好之器荆公謂¶
王之設官能去民物之害於是可以兼百姓之奉¶
<pb:KR4d0305_SBCK_104-28a>¶
備萬物之養以足其燕私玩好之欲也¶
　　鶴山先生云荆公専以周禮爲辭謂人主可以¶
　　兼百姓之奉備萬物之養以足其燕私玩好之¶
　欲此所以誤天下而開後來豐亨豫大與享上¶
　　之侈卒啓裔夷之禍可不戒哉¶
&KR0516;人掌以時&KR0516;爲梁春獻王鮪辨魚物爲鱻薧以共¶
王膳羞¶
鄭月令季冬命漁師爲梁鄭司農云梁水偃也偃¶
水爲𨵿空孔以笱承其空詩曰敝笱在梁王鮪鮪¶
之大者玄以月令季春薦鮪于寢廟鱻生薧乾也¶
賈偃水爲𨵿空以笱承其空者謂偃水兩畔中央¶
<pb:KR4d0305_SBCK_104-28b>¶
通水爲關孔笱者葦薄以薄承其𨵿孔魚過者以¶
薄承取之故詩云敝笱在梁　取魚之法有五孟¶
春&KR0425;𥙊魚一也季春薦鮪二也鱉人秋獻龜魚三¶
也王制&KR0425;𥙊魚然後虞人入澤梁孝經援神契云¶
隂用事木葉落&KR0425;𥙊魚同時是十月取魚四也&KR0425;¶
則春冬二時𥙊魚潜之詩季冬薦魚月令季冬漁¶
　人始魚同五也是一歳三時五取魚唯夏不取宣¶
公夏濫於泗淵以其非時里革諌之¶
凡𥙊祀賔客喪紀共其魚之鱻薧凡&KR0516;者掌其政令¶
兄&KR0516;征入于王府¶
鄭司農云漁征漁者之租稅漁人主&KR0734;之入于玉¶
<pb:KR4d0305_SBCK_104-29a>¶
　府賈政令以知取之時節及處所凡漁征入于玉¶
　府水族之𩔖其中湏骨之事堪飾器物者征稅入¶
　于玉府以當&KR0022;賦也¶
鼈人掌取互物以時籍魚鼈龜蜃凡貍物¶
鄭司農云互物謂有甲䓣胡龜鼈之屬蜃大蛤簎¶
謂以扠刺泥中摶取之貍物龜鼈之屬自貍藏伏¶
於泥中者玄謂貍物亦謂鱴刀含漿水之屬簎謂¶
以扠刺泥中摶取之簎敕角反莊子云冬則擉鱉¶
於江擉义角反蜃蝤𩔖貍莫皆反扠音义¶
　鶴山先生云魚隨隂陽而上下冬在水底春在¶
　　水之半夏在水上冬腹&KR0254;在下夏至腹&KR0254;在鰭¶
<pb:KR4d0305_SBCK_104-29b>¶
　夏時下水以後上水¶
春獻鼈蜃秋獻龜魚𥙊祀共蠯蠃蚳以授醢人掌凡¶
&KR0022;之簎事¶
鄭此其出在淺處可得之時魚亦謂自貍藏蠃螔¶
蝓鄭司農云蠯蛤也杜子春云蠯蜯也蚳蛾子國¶
語曰蟲舎蚳蝝賈案醢人有蠯醢蠃蚳&KR0701;蠃螔蝓¶
　一物兩名司農與子春義同蚳蛾子者謂蟻子之¶
　子取白者以爲醢蟲舎蚳蝝國語陳宣公言¶
腊人掌乾肉凡田獸之脯腊膴胖之事凡𥙊祀共豆¶
脯薦脯膴胖凡腊物賔客喪紀共其脯腊凡乾肉之¶
事¶
<pb:KR4d0305_SBCK_104-30a>¶
　鄭大物解肆乾之謂之乾肉&KR0002;今涼州烏翅矣薄¶
　折曰脯捶而施薑桂曰鍜脩腊小物全乾脯非豆¶
　實豆當爲羞聲之誤也賈趙商問腊人掌凡乾肉¶
　而有膴胖何鄭答雖鮮亦屬腊人知脯非豆實者¶
　案籩人職有栗脯則脯是籩實知豆當爲羞者案¶
　籩人職凡𥙊祀共其籩薦羞之實鄭云未飲未食¶
　曰薦巳飲巳食曰羞羞薦相對下旣言薦脯明上¶
　當言羞脯也鄭司農云膴膺肉鄭大夫胖讀爲判¶
　杜子春讀胖爲版又云膴胖皆謂夾脊肉又云禮¶
　家以胖爲半體者文無所出皆非也𥙊祀之禮肫¶
　解而腥之又有體解而爓之又有薦孰之禮三者¶
<pb:KR4d0305_SBCK_104-30b>¶
　皆當先制爲胖此證胖與膴不同賔客喪紀所共¶
　者共内外之饔也¶
　鶴山先生云禮器晏平仲豚肩不掩豆肩當在¶
　　爼不在豆謂平仲儉不中禮對文假豆而言以¶
　　形言豚肩之小也¶
<pb:KR4d0305_SBCK_104-31a>¶
